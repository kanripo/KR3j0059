# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:56.134143
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 61
<pb:KR3j0059_WYG_061-1a>¶
　　欽定四庫全書¶
¶
　　丹鉛總録卷十九　　　　　明　楊慎　撰¶
¶
　　詩話類¶
¶
　　詩文奪胎¶
¶
　　後漢肅宗詔曰父戰於前子死於後弱女乘於亭障孤¶
兒號於道路老母寡妻設虚祭飲泣淚想望歸魂於沙¶
漠之表豈不哀哉李華弔古戰塲文祖之陳陶隴西行¶
云可憐無定河邉骨猶是春閨夢裏人可謂得奪胎之¶
<pb:KR3j0059_WYG_061-1b>¶
妙¶
¶
　　宋人多議論可厭¶
¶
　　宋人議論多而成功少元人評之當矣且以一事言之¶
張君房謂藝祖受禪歳在庚申庚者金也申亦金位當¶
為金徳謝絳謂作京于汴天下中樞當為土德程伊川¶
謂唐為土德故無河患宋為火德故多水患甚矣宋人¶
之饒舌也其君之厭聽也宜哉¶
¶
　　杜詩與包佶同意¶
¶
<pb:KR3j0059_WYG_061-2a>¶
　　包佶詩波影倒江楓與杜詩石出倒聽楓葉下同意二¶
句並工未易優劣也¶
¶
　　偽書誤人¶
¶
　　劉子𤣥曰郭子横洞㝠記王子年拾遺記全構虚辭用¶
驚愚俗卓哉子𤣥之見也余推其餘如任昉述異記殷¶
芸小説沈約梁四公子記唐人杜陽雜編天寳遺事宋¶
人雲仙散録清異録杜詩偽蘇註盛行於時殊誤學者¶
司馬公作通鑑亦誤取天寳遺事况下此者乎¶
¶
<pb:KR3j0059_WYG_061-2b>¶
　　邵公批語¶
¶
　　先太師戊戌試卷出舉子蹊逕之外考官邵公(名暉)批云¶
竒寓於純粹之中巧藏於和易之内當時以為名言後¶
觀龍川集乃知是陳同甫作論法也先輩讀書博精不¶
似後生之束架不觀游談無根也因書之家乗¶
¶
　　七平七仄詩¶
¶
　　宋人大言賦吐舌萬里唾四海緯書七變入臼米出甲¶
佛偈一月普現一切水一切水月一月攝七言皆仄惟¶
<pb:KR3j0059_WYG_061-3a>¶
此棃花梅花參差開七言皆平文選有離袿飛髾垂纎¶
羅¶
¶
　　吾猶昔人¶
¶
　　柳子厚戯題石門長老東軒詩曰坐來念念非昔人萬¶
徧蓮花為誰用法苑珠林梵志出家白首而歸隣人見¶
之曰昔人尚存乎梵志曰吾猶昔人非昔人也子厚正¶
用此事而注者不知引¶
¶
　　劉静修䟦王子端書¶
¶
<pb:KR3j0059_WYG_061-3b>¶
　　子端衰衣起遼海後學一變爭竒新黄山驚歎竹谿泣¶
鍾鼎騷雅潜精神黙翁語也雪溪仙人詩骨清畫筆尚¶
餘詩典刑聲光舊塞天壤破議論今著兒曹輕遺山語¶
也二公之言必有能辨之者東坡謂書至於顔柳而鍾¶
王之法益微詩至於李杜而魏晉以來髙風絶塵亦少¶
衰矣朱文公亦以為然黙翁盖知此者是以不取於子¶
端矣子端名庭筠號雪溪黄山趙秉文也竹谿党學士¶
也黙翁徒單修撰也¶
¶
<pb:KR3j0059_WYG_061-4a>¶
　　路盈訪瓕¶
¶
　　北魏承根贈李寳詩世道衰陵淳風殆緬衢交問鼎路¶
盈訪瓕狥競爭馳天機莫踐瓕按玉篇與彌同而此詩¶
與緬踐同韻又以對問鼎則音義皆不同亦不知指何¶
也(後考他本乃是瓕字古文穪从璽見說文)¶
¶
　　角妓垂螺¶
¶
　　張子野詞垂螺近額走上紅裀初趂拍晏小山詞雙螺¶
未學同心綰已占歌名月白風清長倚昭華笛裏聲又¶
<pb:KR3j0059_WYG_061-4b>¶
云紅忩碧玉新名舊猶綰雙螺一寸秋波千斛明珠覺¶
未多垂螺雙螺盖當時角妓未破𤓰時額飾今搬演淡¶
色猶有此制¶
¶
　　津陽門詩¶
¶
　　曾子固云白樂天長恨歌元微之連昌宫詩鄭嵎津陽¶
門詩皆以韻語紀常事鄭嵎詩世多不傳余因子固言¶
訪求得之其詩長句七言凡一千四百字一百韻止以¶
門題為名其實叙開元陳跡也其叙五王遊獵云五王¶
<pb:KR3j0059_WYG_061-5a>¶
扈駕夾城路傳聲校獵渭水湄彫弓繡&KR0008;不知數翻身¶
滅没皆蛾眉赤鷹黄鶻雲中來妖狐狡兔無所依自注¶
申王有髙麗赤鷹岐王有北山黄鶻逸翮竒姿特異其¶
叙賜浴云暖山度臘東風微宫娃賜浴長湯池刻成玉¶
蓮噴香液潄回烟浪深逶迤犀屏象薦雜羅列錦鳬繡¶
雁相追隨注與王建池厎鋪錦事相合其叙三國姣滛¶
云上皇寛容易承事十家三國爭光輝鳴鞭後騎何躞¶
蹀宫粧禁䄂皆仙姿其叙教坊歌舞云瑶光樓南皆紫¶
<pb:KR3j0059_WYG_061-5b>¶
禁梨園仙宴臨花枝迎娘歌喉玉&KR0772;窱蠻兒舞帶金葳¶
㽔自注迎娘蠻兒乃梨園子弟之名聞者其叙離宫之¶
盛云飲鹿泉邉春露晞粉梅檀杏飄朱墀金沙洞口長¶
生殿玉蕊峯頭王母祠蓬萊池上望秋月無雲萬里懸¶
清輝上皇夜半月中去三十六宫愁不歸末四句則世¶
所傳遊月宫事也其叙幸蜀歸復至華清云鑾輿却入¶
華清宫滿山紅寔垂相思飛霜殿前霜悄悄迎風亭下¶
風颸颸雪衣女失玉籠在長生鹿瘦銅牌垂象牀塵凝¶
<pb:KR3j0059_WYG_061-6a>¶
罨䬃被畫簷蟲網玻瓈碑烟中劈碎摩詰畫雲間自失¶
𤣥宗詩孔雀松殘赤琥珀鴛鴦瓦碎青瑠璃其叙舞馬¶
羽裳云馬知舞徹下珠榻人惜曲終更羽衣自注宫妓¶
梳九枝仙髻衣孔雀翠羽七寳纓絡為霓裳羽衣之舞¶
舞罷珠翠可掃焉其事皆與雜録小説符合然其詩則¶
警䇿清越不及元白多矣聊舉其略云¶
¶
　　劉勰論文¶
¶
　　劉勰云鈆黛所以飾貌而盼倩生於淑姿文采所以飾¶
<pb:KR3j0059_WYG_061-6b>¶
言而辯麗本於情性予嘗戲云美人未嘗不粉黛粉黛¶
未必皆美人竒才未嘗不讀書讀書未必皆竒才¶
¶
　　文選生烟字¶
¶
　　宋人小説謂劉禹錫竹枝詞瀼西春水縠紋生乃生熟¶
之生信是文選謝朓詩逺樹曖芊芊生烟紛漠漠亦然¶
小謝之句實本靈運靈運撰征賦云披宿莽以迷徑覩¶
生烟而知墟¶
¶
　　酒龍¶
¶
<pb:KR3j0059_WYG_061-7a>¶
　　陸龜䝉詩花匠礙寒應束手酒龍多病尚垂頭又詠茶¶
詩思量北海徐劉輩枉向人間號酒龍北海謂孔融徐¶
邈及劉伶也¶
¶
　　青嵐帚¶
¶
　　陳陶詠竹詩青嵐帚亞思君祖緑潤偏多憶蔡邕陳張¶
君祖竹賦青嵐運帚碧空掃烟蔡邕竹賛云緑潤碧鮮¶
紺文紫錢¶
¶
　　唐詩不厭同¶
¶
<pb:KR3j0059_WYG_061-7b>¶
　　唐人詩句不厭雷同絶句尤多試舉其略如忽見陌頭¶
楊栁色悔教夫婿覓封侯王昌齡春閨怨也而李頻春¶
閨怨亦云紅粉女兒自不羞畫眉夫婿隴西頭自怨冶¶
容長照鏡悔教征戍覓封侯王勃九日詩云九月九日¶
望郷臺他席他鄊送客杯人今已厭南中苦鴻鴈那從¶
北地來而盧照隣九日詩亦云九月九日眺山川歸心¶
歸望積風烟他鄉共酌金花酒萬里同悲鴻雁天杜牧¶
邉塞上聞笳詩云何處吹笳薄暮天塞垣髙鳥沒狼烟¶
<pb:KR3j0059_WYG_061-8a>¶
遊人一聽頭堪白蘇武爭禁十九年胡曽詩云漠漠黄¶
沙際碧天問人云此是居延停驂一顧猶魂斷蘇武曽¶
消十九年戎昱湘浦曲云虞帝南廵不復還翠娥幽怨¶
水雲間昨夜月眀湘浦宿閨中環珮度空山髙駢云帝¶
舜南廵不復還二妃幽怨水雲間當時珠淚垂多少只¶
道而今竹尚斑白樂天詩緑浪東西南北水紅闌三百¶
九十橋劉禹錫云春城三百九十橋夾岸朱樓隔栁條¶
杜工部詩新春看又過何日是歸年李太白云萬重闗¶
<pb:KR3j0059_WYG_061-8b>¶
塞斷何日是歸年鶯鶯詩自從銷瘦減容光萬轉千廽¶
懶下牀不為旁人羞不起為郎憔悴却羞郎歐陽詹太¶
原妓詩自從銷瘦减容光半是思郎半恨郎欲識舊時¶
雲髻様開奴牀上縷金箱李賀詠竹云無情有恨何人¶
見露壓烟啼千萬枝皮日休詠白蓮云無情有恨何人¶
見月曉風清欲墮時陸龜蒙送基恭云滿目山川似奕¶
棋况當秋鴈正斜飛金門若召羊𤣥保賭取江東太守¶
歸温庭筠觀棋云閒對奕秋傾一壺黄羊枰上㡬成都¶
<pb:KR3j0059_WYG_061-9a>¶
他時謁帝銅池水便賭宣城太守無¶
¶
　　蘇李五言詩¶
¶
　　蘇文忠公云蘇武李陵之詩乃六朝人擬作宋人遂謂¶
在長安而言江漢盈巵酒之句又犯惠帝諱疑非本作¶
予考之殆不然班固蓺文志有蘇武集李陵集之目摯¶
虞晉初人也其文章流别志云李陵衆作總雜不類殆¶
是假托非盡陵制至其善篇有足悲者以此考之其來¶
古矣即使假托亦是東漢及魏人張衡曹植之流始能¶
<pb:KR3j0059_WYG_061-9b>¶
之耳杜子美云李陵蘇武是吾師子美豈無見哉東坡¶
䟦黄子思詩云蘇李之天成尊之亦至矣其曰六朝擬¶
作者一時鄙薄蕭統之偏辭爾¶
¶
　　簏蔌¶
¶
　　唐李郢詩薄雪燕翁紫燕釵釵垂簏蔌抱香懐一聲歌¶
罷劉郎醉脫取明金壓繡鞋簏蔌下垂之貌又作䍡&KR1913;¶
李賀春坊正字劍子歌挼絲團金懸䍡&KR1913;其義一也薛¶
君采語予云¶
¶
<pb:KR3j0059_WYG_061-10a>¶
　　麗人行逸句¶
¶
　　松江陸三汀深語予杜詩麗人行古本珠壓腰衱稳稱¶
身足下何所著紅渠羅襪穿鐙銀二句今本亡之淮南¶
蔡衡仲昂聞之擊節曰非惟樂府鼓吹兼是周昉美人¶
畫譜也¶
¶
　　劉須溪¶
¶
　　廬陵劉辰翁諱孟號須溪於唐人諸詩集及李杜蘇黄¶
大家皆有批㸃又有批評三子口義及世説新語士林¶
<pb:KR3j0059_WYG_061-10b>¶
服其賞鍳之精博然不知其節行之髙也余見元人張¶
孟浩贈須溪詩云首陽餓夫甘一死叩馬何曽罪辛巳¶
淵明頭上漉酒巾義熙以後為全人盖宋亡之後劉公¶
竟不出仕也噫是與伯夷陶潜何異哉須溪私印古篆¶
三代人物四字自許良不為過張孟浩盖亦同時合志¶
者他如閩中之謝臯羽徽州之胡餘學慈溪之黄東發¶
自以故宋遺人不屈於元者不知其㡬宋朝待士之厚¶
其效可驗矣¶
¶
<pb:KR3j0059_WYG_061-11a>¶
　　梁武帝父子詩䜟¶
¶
　　梁武帝冬日詩雪花無著蒂氷鏡不安臺梁簡文詠月¶
詩飛輪了無轍明鏡不安臺竟成詩䜟¶
¶
　　諺語有文理¶
¶
　　諺語云三九二十七籬頭吹觱栗言冬至後寒風吹籬¶
落有聲如觱栗也合於莊子萬竅怒號之説而可以為¶
豳風一之日觱發之觧矣賈人之鐸可以諧黄鍾田夫¶
之諺而契周公之詩信乎六律之音出于天籟五性之¶
<pb:KR3j0059_WYG_061-11b>¶
文發於天章有不待思索勉强者此非自然之詩乎余¶
嘗戲集諺語為古人詩詞中所引者數條今附于此○¶
月如彎弓少雨多風月如仰瓦不求自下羅景綸詩用¶
之朝霞不出市暮霞走千里范石湖詩用之乾星照濕¶
土來日依舊雨王建詩用之(照泥星出依然黒爛漫庭花不肯休)礟車雲¶
東坡詩用之(今日江頭風勢惡礟車雲起雨欲作)風花雲起下散四野如¶
烟霧也晁無咎詩用之(明日揚帆應復駛蒸雲散亂作風花)日沒胭脂紅¶
無雨也有風梅聖俞詩用之(日脚射空金縷直西望千山萬山赤野老先知雨又¶
<pb:KR3j0059_WYG_061-12a>¶
風明日望比重雲黑)東鱟晴西鱟雨則詩所謂朝隮于西崇朝其¶
雨也霜淞打雪淞貧兒備飯甕則東坡詩所謂敢怨行¶
役勞助爾歌飯瓮也日暈主雨月暈主風則梅聖俞所¶
謂月暈每多風燈花先作喜明日掛歸帆春湖能㡬里¶
也天河中有黑雲謂之黑猪渡河主雨則蕭氷崖所謂¶
黑猪渡河天不風蒼龍啣燭不敢紅也秋雨甲子禾頭¶
生耳則杜工部所謂禾頭生耳禾穗黑也他如雨灑上¶
元燈雲掩中秋月又黄梅寒井底乾又云河射角好夜¶
<pb:KR3j0059_WYG_061-12b>¶
作犂星沒水生骨又云春寒四十五貧兒市上舞貧兒¶
且莫誇且過桐子花又云黄梅雨未過冬青花未破冬¶
青花已開黄梅再不來又云舶䑲風雲起旱魃深歡喜¶
又云商陸子熟杜鵑不哭皆為唐宋詩人引用若陸璣¶
詩䟽引諺云黄栗留看我麥黄椹黑否詩䟽引蜻蛚鳴¶
衣裘成蟋蟀鳴懶婦驚夏小正註引天河東西漿洗寒¶
衣國語注引古語土長冒橛陳根可㧞耕者急發四民¶
月令引農謡三月昏參星夕杏葉盛桑葉白又云杏子¶
<pb:KR3j0059_WYG_061-13a>¶
開花可耕白沙又貸我東蘠償我白粱先儒皆以解經¶
不但詩詞之資而已詩詢芻蕘舜察邇言良有以哉¶
¶
　　音韻之原¶
¶
　　或問余音韻之原余曰唐虞之世已有之矣舜典曰聲¶
依永律和聲是也元首喜哉股肱起哉百工熙哉元¶
首明哉股肱良哉庶事康哉熙之叶喜起明之叶良康¶
即吳才老韻之祖也日出而作日入而息鑿井而飲耕¶
田而食帝於我有何力哉即沈約韻之祖也(王充論衡作帝於我¶
<pb:KR3j0059_WYG_061-13b>¶
有何力哉力與上文息食為韻列子作帝力於我何有哉恐是傳寫之倒)大凡作古文賦頌¶
當用吳才老古韻作近代詩詞當用沈約韻近世有倔¶
强好異者既不用古韻又不屑用今韻惟取口吻之便¶
鄉音之叶而著之詩焉良為後人一笑資爾¶
¶
　　讀書萬卷¶
¶
　　杜子美云讀書破萬卷下筆如有神此子美自言其所¶
得也讀書雖不為作詩設然胸中有萬卷書則筆下自¶
無一㸃塵矣近日士夫争學杜詩不知讀書果曽破萬¶
<pb:KR3j0059_WYG_061-14a>¶
卷乎如其未也不過拾離騷之香草丐杜陵之殘膏而¶
已又嘗記宋宣政間文人稱翟汝文葉夢得汪藻孫覿¶
四人孫嘗自評曰吾之視浮溪浮溪之視石林各少十¶
年書石林視翟忠惠亦然識者以為確論今之學文者¶
果有十年書乎不過抄玉篇之難字效紅勒之軋辭而¶
已乃反峻其門牆髙自標榜必欲晩古人而薄前軰何¶
異蜉蝣撼大樹乎¶
¶
　　上林賦連綿字¶
¶
<pb:KR3j0059_WYG_061-14b>¶
　　上林賦垂條扶踈落英幡纚紛溶箾蔘猗狔從風瀏莅¶
芔歙數句皆言草木從風之形與聲也但其用字既古¶
其音又與俗音不同今略解之○紛溶猶丰茸也猗狔¶
猶猗那也字一作旖旎又作猗儺箾蔘即蕭森瀏莅即¶
流麗芔吸即歘吸歘字古作&KR0034;見石鼓文省寫作芔五¶
臣注遂誤以為卉字按長門賦列丰茸之游樹謝靈運¶
詩升長皆丰容則紛溶丰容一也杜詩巫山巫峽氣蕭¶
森則箾蔘蕭森一也毛詩猗儺其枝楚辭紛旖旎乎都¶
<pb:KR3j0059_WYG_061-15a>¶
房阮籍詩猗靡情歡愛則猗狔也猗儺也旖旎也猗靡¶
也一也陶𢎞景詩凄切嘹唳傷夜情趙彦昭詩流麗鳴¶
春鳥則瀏莅與嘹唳及流麗一也杜詩秋風歘吸吹南¶
國則芔吸與歘吸一也字有古今音有楚夏類如此聊¶
舉其略耳¶
¶
　　勸農詩¶
¶
　　仕宦之身南州北縣商賈之身天涯海岸争如農夫六¶
親對面門無官府身即强健夏絹新衣秋米白飯不知¶
<pb:KR3j0059_WYG_061-15b>¶
金貴惟聞粟賤鵝鴨成羣猪羊滿圏官稅早了逍遥散¶
誕安眠稳睡直千直萬此詩詞㫖平易可以諭俗程沙¶
隨䟦云不知何人作汪聖錫書于進賢其門人程逈授¶
邑得之髙季安刻于石近蜀中亦刻之竟不知其名氏¶
余按此乃謝艮齋勸農詩也鶴林玉露亦載之而缺數¶
句今據其集録之¶
¶
　　陸機詩¶
¶
　　文選陸機詩感别慘舒翮思歸樂遵渚舒翮謂鵠遵渚¶
<pb:KR3j0059_WYG_061-16a>¶
謂鴻言感别之情&KR0429;於舒翮之飛鵠思歸之志樂於遵¶
渚之征鴻也¶
¶
　　張仲舉詞用唐詩語¶
¶
　　張仲舉踏莎行云芳草平沙斜陽逺樹無情桃葉江頭¶
渡醉來扶上木蘭舟將愁不去將人去唐李端詩江上¶
晴樓翠藹間滿闌春水滿忩山青楓綠草將愁去逺入¶
吳雲暝不還張詞全用李詩若不知其出處亦不見其¶
工緻也¶
¶
<pb:KR3j0059_WYG_061-16b>¶
　　崔道融梅詩¶
¶
　　楊誠齋愛唐人崔道融詠梅云香中别有韻清極不知¶
寒方虛谷云惜不見全篇余近見雜抄唐詩册子此首¶
適全今載之數蕚初含雪孤標畫本難香中别有韻清¶
極不知寒横笛和愁聽斜枝倚病看朔風如觧意容易¶
莫摧殘因思古人詩文前代不傳或又出於後未可知¶
也如蒲城縣李邕書雲麾將軍碑已為人擊斷正徳中¶
劉東阜謫居蒲城乃為鐡&KR1498;束之復完饒州薦福寺碑¶
<pb:KR3j0059_WYG_061-17a>¶
宋代為雷所轟近日商人取其三段合為一尚可印摹¶
吁亦竒事矣¶
¶
　　詩文用字須有來歴¶
¶
　　先輩言杜詩韓文無一字無來歴予謂自古名家皆然¶
不獨杜韓兩公耳劉勰云灼灼狀桃花之鮮依依盡楊¶
柳之貌喈喈逐黄鳥之聲嗷嗷學鴻雁之響雖復思經¶
千載將何易奪信哉其言試以灼灼舎桃而移之他花¶
依依去楊栁而著之别樹則不通矣近日詩流試舉其¶
<pb:KR3j0059_WYG_061-17b>¶
一二不曰鶯啼而曰鶯呼不曰猿嘯而曰猿唳蛇未嘗¶
吟而云蛇吟蛩未嘗嘶而曰蛩嘶厭桃葉蓁蓁而改云¶
桃葉抑抑桃葉可言抑抑乎厭鴻雁嗷嗷而强云鴻雁¶
嘈嘈鴻雁可言嘈嘈乎油然者作雲之貌未聞淚可言¶
油然薦者祭之名士無田則薦是也未聞送人而曰好¶
薦北堂親也夜郎在貴州而今送人官廣西恒用之孟¶
諸在齊東而送人之荆楚襲用之泄㵼者穢言也冩懐¶
而改曰泄懐是口中暴痢也館甥女壻也上母舅詩而¶
<pb:KR3j0059_WYG_061-18a>¶
自稱館甥是欲亂其女也真如諸天禪家語也而用之¶
道觀逺公大顛禪者也而以贈道人送人屢下第而曰¶
批鱗書幾上本不用兵而曰戎馬豺虎本不年邁而曰¶
白髪衰遲未有興亡之感而曰麋鹿姑蘇寄雲南官府¶
而曰百粤伏波試問之曰不如此不似杜是可笑也此¶
皆近日號為作手徧刻廣傳者後生效之益趨益下矣¶
謂近日詩勝國初吾不信也而且互相標榜不慙大言¶
造作名字掩滅前輩是可為世道嘅豈獨文藝之末乎¶
<pb:KR3j0059_WYG_061-18b>¶
○又有以騷人墨客而合之曰騷墨(見雲南志詩文)以汗牛充¶
棟而合之曰汗充(見雲南甲午試録序)皆文理不通足以發後世¶
一笑¶
¶
　　東坡梅詩¶
¶
　　禪宗頌古唐僧古梅詩云雪虐風饕水浸根石邉尚有¶
古苔痕天公未肯隨寒主又孽清香與返魂東坡梅花¶
詩蕙死蘭枯菊已摧返魂香入隴頭梅正用此事而注¶
者亦不之知也¶
¶
<pb:KR3j0059_WYG_061-19a>¶
　　杜詩奪胎之妙¶
¶
　　陳僧慧標詠水詩舟如空裏泛人似鏡中行沈佺期釣¶
竿篇人如天上坐魚似鏡中懸杜詩春水船如天上坐¶
老年花似霧中看雖用二句之字而壯麗倍之可謂得¶
奪胎之妙矣¶
¶
　　仲尼登泰山¶
¶
　　宋景文公筆記云仲尼登泰山見七十二家字各不同¶
其事甚新但未詳其所出¶
¶
<pb:KR3j0059_WYG_061-19b>¶
　　梅聖俞詩¶
¶
　　梅聖俞詩南隴鳥過北隴呌髙田水入低田流山谷詩¶
野水自添田水滿晴鳩却喚雨鳩來李若水詩近村得¶
雨逺村同上圳波流下圳通其句法皆自杜子美詩桃¶
花細逐楊花落黄鳥時兼白鳥飛之句來¶
¶
　　曲名有烏鹽角江鄰㡬雜志云始教坊家人市鹽得一¶
曲譜於子角中翻之遂以名焉戴石屏有烏鹽角行元¶
人月泉吟社詩山歌聒耳烏鹽角村酒柔情玉練槌¶
¶
<pb:KR3j0059_WYG_061-20a>¶
　　予徃年過劍門闗絶壁上見有唐明皇詩云劍閣横空¶
峻鑾輿出狩回翠屏千仭合丹嶂五丁開灌木縈旗轉¶
仙雲拂馬來乗時方在徳嗟爾勒銘才是詩英華及諸¶
唐詩皆不載故記于此又於臨潼驪山之温湯見石刻¶
元人一詞曰三郎年少客風流夢繡嶺蠱瑤環漸浴酒¶
發春海棠睡暖笑波生媚荔子漿寒况此際曲終人不¶
見偃月事無端羯鼓三聲打開蜀道霓裳一曲舞破潼¶
闗馬嵬西去路愁來無㑹處但淚滿闗山空有香囊遺¶
<pb:KR3j0059_WYG_061-20b>¶
恨錦襪傳看玉笛聲沉樓頭月下金釵信杳天上人間¶
㡬度秋風渭水落葉長安再過之石已磨為别刻矣¶
¶
　　世説新語謂王羲之作蘭亭記人以方金谷序羲之甚¶
有欣色金谷序今不傳其實蘭亭之所祖也余舊得宋¶
人石刻一本今録於此其辭曰余以元康六年從太僕¶
卿出為使持節監青徐諸軍事征虜將軍有别廬在河¶
南縣界金谷澗中或髙或下有清泉茂林衆果竹栢藥¶
草之屬莫不畢備又有水碓魚池土窟其為娛目歡心¶
<pb:KR3j0059_WYG_061-21a>¶
之物備矣時征西大將軍祭酒王詡當還長安余與衆¶
賓共送往澗中晝夜遊宴屢遷共坐或登髙臨下或列¶
坐水次時琴瑟笙筑合載車中道路並作及住令鼓吹¶
迭奏遂各賦詩以叙中懐或不能者罰酒三斗感性命¶
之不永懼凋落之無期故列叙時人官號姓名年紀又¶
寫詩著後後之好事者其覧之哉¶
¶
　　語林曰殷浩於佛經有所不了故遣人迎支道林林乃¶
虛懐欲徃王右軍駐之曰深源思致淵富未易可當且¶
<pb:KR3j0059_WYG_061-21b>¶
己所不解上人未必能通縱能服彼亦名不益髙若不¶
合便喪十年所保林公乃不往¶
¶
　　左思别傳云思作三都賦疾中猶改作蜀都賦云金馬¶
電發於髙岡碧山振翼而雲披鬼彈飛丸以礌礉火井¶
騰光而赫羲今本無鬼丸句(水經注瀘水傍瘴氣特惡氣中有物不見其形其作¶
有聲中木則折中人則害名曰鬼彈)¶
¶
　　夏侯湛補亡詩曰既殷斯䖍仰説洪恩名定匡省奉朝¶
侍昏宵中告退鷄鳴在門孳孳温恭夙夜是敦¶
¶
<pb:KR3j0059_WYG_061-22a>¶
　　孫子荆除婦服詩曰時邁不停日月電流神爽登遐忽¶
已一周禮制有敘告除靈丘臨祠感泣中心若抽¶
¶
　　桓𤣥作王孝伯誄曰川岳降靈哲人是育既爽其靈不¶
貽其福天道茫昧孰則倚伏犬馬反噬豺狼翹陸嶺摧¶
髙梧林殘故竹人之云亡邦國喪牧于以誄之爰旌芳¶
郁¶
¶
　　唐史稱顔真卿筆力遒婉又稱柳公權結體勁媚有見¶
之言哉今人極力倣者但得其遒而失其婉徒學其勁¶
<pb:KR3j0059_WYG_061-22b>¶
而忘其媚米元章所以有筆頭如蒸餅之誚也¶
¶
　　張衡定情賦曰思在面而為鉛華兮恨離塵而無光陶¶
淵明閒情賦祖之○左太冲招隐詩峭蒨青蔥間竹栢¶
得其真五言詩用四連緜字前無古後無今¶
¶
　　文選雪賦注引班媫好𢷬素賦疑非媫妤之作盖亦卓¶
見也此賦六朝擬作無疑然亦是徐庾之極筆¶
¶
　　文選禇淵碑風儀與秋月齊明音徽與春雲等潤庾信¶
馬射賦落花與芝蓋齊飛楊柳共春旗一色隋長夀寺¶
<pb:KR3j0059_WYG_061-23a>¶
舎利碑浮雲共嶺松張蓋明月與巖桂分叢王勃滕王¶
閣序語本此然王勃之語何啻青出於藍雖曰前無古¶
人可也¶
¶
　　漢鄒長蒨與公孫𢎞書山川阻脩加以風露次卿足下¶
勉作功名竊在下風以俟嘉譽公孫𢎞字次卿惟見此¶
漢書不載¶
¶
　　鄒穆公引周諺云囊漏貯中今語則云船裏不漏針也¶
王弼易略例云隆墀永歎逺壑必盈此藝圃俊語也曰¶
<pb:KR3j0059_WYG_061-23b>¶
投戈散地六親不能相保同舟而濟胡越何患乎異心¶
又曰言者所以明象得象而忘言象者所以存意得意¶
而忘象猶蹄者所以得兔得免而忘蹄筌者所以得魚¶
得魚而忘筌然則言者象之蹄也象者意之筌也此理¶
窟妙解也自宋人傳義行科舉宗之此書殆將廢矣¶
¶
　　白樂天半開花詩西日憑輕照東風莫殺吹自註殺去¶
聲音厦俗語大甚曰殺容齋隨筆序殺有好處元人傳¶
奇忒風流忒殺思今京師語猶然大曰殺大髙曰殺髙¶
<pb:KR3j0059_WYG_061-24a>¶
此假借字俗書作傻平水韻傻俏不仁一曰不慧也¶
¶
　　老子明道若昧夷道若類進道若退上徳若谷大白若¶
辱廣徳若不足建徳若偷質直若渝大方無隅大器晩¶
成大音希聲大象無形文皆用韻三句一易李斯泰山¶
刻文其祖此乎¶
¶
　　公劉詩曰止旅乃密芮鞠之即鞠韓詩作&KR0008;班孟堅云¶
弦中谷芮水出西北東入涇詩芮&KR2101;雍州川也師古云¶
&KR2101;讀與鞠同¶
¶
<pb:KR3j0059_WYG_061-24b>¶
　　君子獨立不慙于影獨寢不慙于魂此晏子語也今例¶
知為宋人語不知祖于晏子¶
¶
　　宋賞花釣魚和詩徘&KR0422;無别押者優人有徘&KR0422;太多之¶
謔余思漢書相如傳有安翔徐&KR0422;昭帝廟號從&KR0422;揚雄¶
賦有&KR0422;&KR0422;徨徨唐松陵詩有遲徊庾信文有徠&KR0422;當時¶
諸公未之精思耳何可謂無耶○唐書規影徭賦即今¶
律文影射之語¶
¶
　　儒教實以其實實天下之虚禪教虚以其虚虚天下之¶
<pb:KR3j0059_WYG_061-25a>¶
實陳白沙詩曰六經皆在虚無裏是欲率古今天下而¶
入禪教也豈儒者之學哉¶
¶
　　白沙之詩五言沖淡有陶靖節遺意然賞識者少徒見¶
其七言近體效簡齋康節之渣滓至於䈥斗様子打乖¶
箇裏如禪家呵佛罵祖之語殆是傳燈録偈子非詩也¶
若其古詩之美何可掩哉然謬解者篇篇皆附于心學¶
性理則是痴人説夢矣¶
¶
　　莊定山早有詩名詩集刻于生前淺學者相與效其太¶
<pb:KR3j0059_WYG_061-25b>¶
極圈兒大先生帽子髙以為竒絶又有絶可笑者如贈¶
我一壺陶靖節還他兩首邵堯夫本不是佳語有滑稽¶
者改作外官答京宦苞苴詩云贈我兩包陳福建還他¶
一疋好南京聞者捧腹然定山晩年詩入細有可並唐¶
人者古詩如題竹及養菴兩篇七言如題玉川畫五言¶
律如野暝微孤樹江清著數鷗與君真自厚不是兩相¶
留七言律如遊琅琊寺偶上蓬萊第一峯道人今夜宿¶
芙蓉塵埋下界三千丈月在西巖七十峯羅漢寺云溪¶
<pb:KR3j0059_WYG_061-26a>¶
聲夢醒偏隨枕山色樓髙不礙墻又如狂搔短髪孤鴻¶
外病卧髙樓細雨中病眼如殘書漢楚燈前壘草閣江¶
山霧裏詩舟中云千家小聚村村暝萬里河流岸岸同¶
又秋燈小榻留孤艇踈雨寒城打二更又北海風回帆¶
腹飽長河霜冷岸痕髙和沈仲律原字韻云心無牛口¶
干秦穆跡繼龍頭愧邴原又云藜羮莫道無萊婦蘭畹¶
應誰負屈原寄劉東山云塵外有人占紫氣鏡中疑我¶
尚朱顔次東嶠韻云電懸雙眼疑秋水髻擁三花御野¶
<pb:KR3j0059_WYG_061-26b>¶
風又豈無湖水甘神瀵更有溪毛當紫芝書東山草堂¶
扁云封題雲卧東山扁歌詠司空表聖詩天闕星辰遺¶
舊履橘洲歳月有殘棋石横流潦潜虯角梅迸垂蘿屈¶
銕枝自笑野人閒袖手雲烟濃淡忽交馳次首云沙苑¶
草非騏驥秣瀟湘竹是鳳凰枝紫虚有約千囬醉笑指¶
僧趺亦坐馳又招隐誰甘同寂寞著書不獨為窮愁永¶
昌道中云行客自知無歳暮賓鴻不記有家歸寄鄧五¶
羊云後時自許甘丘壑前席將無問鬼神浮世虚名非¶
<pb:KR3j0059_WYG_061-27a>¶
得已出山小草却悲人别時笑語風吹斷㑹處迷離夢¶
寫真四十餘年一回首乾旋坤轉有冬春此數首若隐¶
其姓名以示人觀者决不謂定山作¶
¶
　　蔡邕漢津賦夫何大川之浩浩兮洪荒淼以𤣥清嵇康¶
詩浩浩洪流帶我邦畿杜子美詩大水淼茫炎海接皆¶
本於此句¶
¶
　　劉孟陽碑銘有父子然後有君臣理財正辭束帛戔戔¶
戔合韻音津¶
¶
<pb:KR3j0059_WYG_061-27b>¶
　　劉彦和云四言正體雅潤為本五言流調清麗居宗鍾¶
嶸云四言文約易廣取效風雅便可多得每苦文繁而¶
意少故世罕習焉劉潜夫云四言尤難三百篇在前故¶
也葉水心云五言而上世人往往極其才之所至而四¶
言詩雖文辭巨伯輒不能工合數公之説論之所謂易¶
者易成也所謂難者難工也方元善取韋孟諷諫云誰¶
謂華髙企其齊而誰謂徳難厲其庶而以為使經聖筆¶
亦不能刪過矣此不過歩驟河廣一章耳予獨愛公孫¶
<pb:KR3j0059_WYG_061-28a>¶
乘月賦月出皎兮君子之光君有禮樂我有衣裳張平¶
子西京賦豈伊不䖍思于天衢豈伊不懐歸于枌榆天¶
命不滔疇敢以渝□釋載漢碑唐扶頌如山如岳嵩如¶
不傾如江如河澹如不盈其句法意味真可繼三百篇¶
矣或曰唐山夫人房中樂歌何如曰是直可以繼闗雎¶
不當以章句摘也曰然則曹孟徳月朗星稀嵇叔夜目¶
送歸鴻何如曰此直後世四言耳比之三百篇尚隔尋¶
丈也¶
¶
<pb:KR3j0059_WYG_061-28b>¶
　　揚子雲青州牧箴在丘之營栁子厚在溪之曹句法本¶
子雲¶
¶
　　宋人題釣臺詩曰龍衮新天子羊裘老故人陳白沙竊¶
為己句云七尺羊裘㡬銖兩千秋龍衮共低昂子陵豈¶
有意與龍衮較低昂乎兼句法亦贅又不及宋人矣¶
¶
¶
¶
　　丹鉛總録卷十九¶
¶
