# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:56.226488
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 68
<pb:KR3j0059_WYG_068-1a>¶
　　欽定四庫全書¶
¶
　　丹鉛總録卷二十六　　　　明　楊慎　撰¶
¶
　　瑣語類¶
¶
　　漢書律厯志上元至伐桀之嵗十四萬一千四百八十¶
年列子楊朱云伏羲至今三十餘萬嵗二説既參差而¶
路史及外紀其年代復與二家參差邵堯夫皇極數斷¶
以天地始終止十二萬八千年以邵子之言參之漢書¶
列子則天地之始終又兩畨矣其孰為是邪善乎莊子¶
<pb:KR3j0059_WYG_068-1b>¶
之言曰六合之外聖人存而不論漢書列子之言誠荒¶
唐矣邵子之言亦安知其的然耶存而不論可也¶
¶
　　吕覽楚之衰也作為巫音注女曰巫楚辭九歌巫以事¶
神其女妓之始乎漢曰總章曰黄門倡然齊人歸魯而¶
孔子行秦穆遺戎而由余去又不始于楚矣漢郊祀志¶
祭郊畤宗廟用偽飾女妓今之裝旦也其䙝神甚矣¶
¶
　　左傳庇焉而縱尋斧焉一本焉下有斯之二字唐人文¶
集引此云䕃其樹者不折其枝庇焉而縱尋斧焉以斯¶
<pb:KR3j0059_WYG_068-2a>¶
之可乎¶
¶
　　六朝人才韋叡為冠司馬温公曰其臨陣也勇其執事¶
也敬其律己也㢘其與人也恵其居官也明功成身退¶
明哲保身齊梁之世乃有若人邪是時武帝方鋭意釋¶
氏天下從風而靡而叡獨不與嗚呼叡亦豪傑之士哉¶
五代人才王朴為冠其平邊策攻取先後宋興之初先¶
平江南晚定河東次第不能易也外事征伐内修文治¶
其論星厯宋定欽天厯不能易也其論樂律宋作大晟¶
<pb:KR3j0059_WYG_068-2b>¶
樂不能易也其言有曰彼民與此民之心同是與天意¶
同契天人意同則無不成之功近于知道矣五季之世¶
而有若人耶¶
¶
　　魏書鍾繇傳明堂所以祀上帝靈臺所以觀天文辟雍¶
所以脩禮樂太學所以集儒林髙禖所以祈休祥既稱¶
太學又稱辟雍可證辟雍非太學也明矣¶
¶
　　王肅曰古者一轅之車夏后氏駕兩馬謂之麗殷益以¶
一騑謂之驂周人又益以一謂之駟今按周人實兼用¶
<pb:KR3j0059_WYG_068-3a>¶
之故曰騧驪是驂又曰城門之軌兩馬之力與¶
¶
　　劉向賦雁云順風而飛以助氣力銜蘆而翔以避矰繳¶
羊祜賦雁云鳴則相和行則接武前不絶貫後不越序¶
辭㫖超逺出于辭人一等矣¶
¶
　　夏后氏金行初作葦茭言氣交也殷人水徳以螺首慎¶
其閉塞使如螺也周人木徳以桃為梗言氣相更也莊¶
子曰挿葦於户布灰其下童子入不畏而鬼畏之是鬼¶
之智不如童子也今人元日以葦挿户螺則今之門鐶¶
<pb:KR3j0059_WYG_068-3b>¶
也桃梗今之桃符也¶
¶
　　草堂詩餘花深深詞鄭文妻孫夫人作¶
¶
　　枇杷黄醫者忙橘子黄醫者藏蘿葡上塲醫者回郷言¶
夏多疾冬自平也古諺云云¶
¶
　　蘇子由云區以别矣如𤓰疇芋區之區自反而縮如王¶
祭不供無以縮酒之縮¶
¶
　　黄幾復解莊子消揺游名義云消者如陽動而氷消雖¶
耗也不竭其本揺者如舟行而水揺雖動也而不傷其¶
<pb:KR3j0059_WYG_068-4a>¶
内游於世若是唯體道者能之¶
¶
　　陸宣公云興王之良佐皆季代之棄材歐陽公云勝棊¶
所用敗棊之著也興國所用亡國之臣也¶
¶
　　古地名多有不字如春秋之不羮華不注史之不周不¶
姜不耐山海經之不津不庭不其或曰不讀作丕古無¶
丕字不即丕也詩曰不顯惟徳不戢不難皆讀作丕亦¶
一説也¶
¶
　　劉歆云三皇象春五帝象夏三王象秋五伯象冬邵子¶
<pb:KR3j0059_WYG_068-4b>¶
皇極全用之孝經緯引孔子曰春秋屬商孝經屬參皇¶
極經世以易書詩春秋配春夏秋冬亦有所祖述也¶
¶
　　譙周古史考以炎帝與神農各為一人羅泌路史以軒¶
轅與黄帝非是一帝史皇與蒼頡乃一君一臣共工氏¶
或以為帝或以為伯而不王祝融氏或以為臣或以為¶
火徳之主楊朱云三皇之事若存若亡五帝之事若覺¶
若夢三王之事或隱或顯億不識一當身之事或見或¶
聞萬不識一目前之事或存或廢千不識一至哉言乎¶
<pb:KR3j0059_WYG_068-5a>¶
予觀近日刻國朝登科録洪武庚戌至甲子不知取士¶
之科幾開張㬎花綸金璹不知為何科大魁況考論洪¶
荒之世乎¶
¶
　　袁裒云右軍用筆内擫而收歛故森嚴而有法大令用¶
筆外拓而開擴故散朗而多姿¶
¶
　　以吾一日長乎爾長老也無吾以也以用也孔子言已¶
老矣不能用也而付用世于四子也故三子皆言用世¶
也晢之言亦用世而非大用也冠者童子雩祭人也浴¶
<pb:KR3j0059_WYG_068-5b>¶
乎沂涉沂水也象龍從水中出也風乎舞雩風歌也詠¶
而饋詠歌饋祭也職既輕于抱闗撃柝事又邇于郷俗¶
里閈不必居夷之逺浮海之險也偶一為之時適其適¶
也自適其適而不適人之適也夫子與之者意在言外¶
喟然者所感深矣此王符之説古必有授韓退之以浴¶
為㳂非宋人堯舜氣象天地同流之説又過矣曽晢狂¶
者也本有用世大志而知世之不我以也故為此言以¶
銷壯心而耗餘年此風一降則為莊列再降則為嵇阮¶
<pb:KR3j0059_WYG_068-6a>¶
矣豈可鼔之舞之推波助瀾哉¶
¶
　　月中獸蟾蜍也其類在地螺與蚄也月毁於天螺蚄舀¶
缺¶
¶
　　尚書太師太傅太保曰三公書大傳曰太師天公也太¶
傅地公也太保人公也煙氛郊社不修山川不祀風雨¶
不時雪霜不降責在天公臣多弑主孽多殺宗五品不訓¶
責在人公城郭不繕溝池不修水泉不隆責在地公¶
後漢張角作亂稱天公將軍人公將軍盖亦竊古義也¶
<pb:KR3j0059_WYG_068-6b>¶
事大而急者用鍾鼔小而緩者用鈴&KR2523;&KR2523;與笛同按穆¶
天子傳注&KR2523;㦸吏所吹亦猶急就章注云漢時亭長吹¶
鞭也¶
¶
　　書云尸位詩云素飡商君謂之荒飽吳起謂之枝官史¶
云冗食又曰游手蝝蝗蟊賊下不在田矣¶
¶
　　商君曰以强去强者弱以强去弱者强管子云攻瑕則¶
堅者瑕攻堅則瑕者堅此用兵之法也為學之説亦然¶
善問者如攻堅木後其節目是也¶
¶
<pb:KR3j0059_WYG_068-7a>¶
　　尹子曰詩詠流離史書梟鏡流離鳥名少好長醜盖毛¶
鄭舊説也¶
¶
　　闗尹子曰狡勝賊能捕賊勇勝虎能捕虎能克己乃能¶
成己能勝物乃能成物¶
¶
　　朱文公談道著書百世宗之愚詳觀其評論古今人品¶
誠有違公是而逺人情者王安石引用姦邪傾覆宗社¶
元惡大憝也乃列之名臣録稱其文章道徳文章則有¶
矣焉有引用姦邪而可名為道徳邪蘇文忠公文章忠¶
<pb:KR3j0059_WYG_068-7b>¶
義古今所同仰也乃力詆之謂得行其志其禍甚于安¶
石孔子曰吾之於人也誰毁誰譽如有所譽其有所試¶
文公解之曰善善速而惡惡則已緩矣又曰但有先褒¶
之善而無預詆之惡信斯言也文公於此惡惡得為緩¶
乎無乃自蹈於預詆人之惡也夫以安石之姦則末減¶
其巳著之罪以蘇子之賢則巧索其未形之斑此心何¶
心哉或曰不惟此也秦檜之姦人欲食其肉者也文公¶
稱其有骨力岳飛之死天下垂涕者也文公譏其横又¶
<pb:KR3j0059_WYG_068-8a>¶
譏其直向前厮殺漢儒如董賈之流皆一一議其言之¶
疵匡衡之言頗純粹無疵文公則曰匡衡有好懐挾其¶
不成人之美例如此諸葛亮則名之為笨又譏其為申¶
韓陶淵明則譏其為莊老韓文公則文致其大顛徃來¶
之書亹亹千餘言力詆之必使之不為全人而後已盖¶
自周孔以下無一人逃其議古人謂君子當於有過中¶
求無過不當於無過中求有過文公語録論人皆無過¶
中求有過者也觀其與同時二三同道私地評論之説¶
<pb:KR3j0059_WYG_068-8b>¶
直似村漢罵街詞訟訐單豈有道者氣象耶或者門人¶
記録之過朱子無忠臣遂至此歟¶
¶
　　王粲英雄記整兵駭鼔韓文公鄆州谿堂詩其鼔駭駭¶
襲用其字先輩謂韓文無一字無來厯若此類甚多注¶
者十不能一二耳¶
¶
　　後漢志襄邑嵗獻虎文衣即今彰徳府虎斑絹也不為¶
珍綺而古人重之何邪¶
¶
　　吕氏春秋宋子罕之鄰為鞔工鞔音蠻冒鼔也又曰味¶
<pb:KR3j0059_WYG_068-9a>¶
衆珍則胃充胃充則中大鞔而氣不逹鞔又作懣音氣¶
懣如鼔之鞔也古人用字無定義音亦隨轉云吕覽云¶
辨議而不可為是被褐而入衣錦而出孔明云違覆而¶
得中猶棄敝履而獲珠玊盖古有此語美改過也¶
¶
　　筮短龜長杜預注曰筮數龜象象長數短此瞽説也孔¶
頴逹云神以知來智以藏徃是以極妙雖龜之長無以¶
加此以至理而言卜筮實無長短盖亦知杜之謬而不¶
敢䂓之今按獻公卜驪姬卜吉而筮凶卜人曰筮之辭¶
<pb:KR3j0059_WYG_068-9b>¶
所言理短龜之辭所言理長故下文遂引龜辭盖即立¶
驪姬一事而非謂筮龜有長短也杜之紕謬類多如此¶
前茅慮無中權後勁注慮無如今軍行前有斥候蹹伏¶
皆持絳及白幡見騎賊舉絳幡見步賊舉白幡中權中¶
軍制謀後勁後以精兵為殿也蹹伏今之裝塘伏路也¶
中權今曰中軍後勁今曰合後¶
¶
　　婦人皆從夫諡而穆姜乃特諡觀其致女論詩之言盖¶
有才智之哲婦也文姜亦特諡¶
¶
<pb:KR3j0059_WYG_068-10a>¶
　　定公六年子西曰不能如辭昭十三年朝吳曰二三子¶
若能死亡則如違之以待所濟若求安定則如與之以¶
濟所欲僖二十一年若愛重傷則如勿傷愛其二毛則¶
如服焉正義曰敢為不敢如為不如經傳之文此類多¶
矣¶
¶
　　蘇老泉云唐三百年文章非兩漢無敵而史之才宜有¶
如丘明遷固而卒無一人可與范𣋌陳夀比肩公矣乎¶
其論乎盖雖韓愈順宗實録亦在所不取也而宋之𤨏¶
<pb:KR3j0059_WYG_068-10b>¶
儒乃以五代史竝遷此不足以欺兒童而可誣後世乎¶
老泉評劉子𤣥史通云世稱其詳且博然多俚辭俳狀¶
史之紀事將復甚乎其所譏誚者唯子餗為差愈吁其¶
難而然哉楊萬里云知幾史通毛舉前史一字必呵嘗¶
得其所撰髙宗武后實録而讀之意其可拳石班馬而¶
臧獲陳范也及觀其永徽三年事則曰發遣薛延陀此¶
何等語邪天授二年事則言傅㳺藝死矣至長夀一年¶
遣使流人則曰傅游藝言之也游藝之死至是三年豈¶
<pb:KR3j0059_WYG_068-11a>¶
有白骨復肉而㳺䰟再返乎古人目睫之論誠有味也¶
二公之論當矣然子𤣥史通妙處實中前人之膏肓取¶
節焉可也黄山谷嘗云論文則文心雕龍評史則史通¶
二書不可不觀實有益於後學焉(劉子𤣥子餗作史例三卷)¶
¶
　　寵辱若驚言寵即辱也驚寵是驚辱也貴大患若身言¶
身即大患也貴身是貴患也驚寵與辱同則無辱矣貴¶
身與患同則無患矣何謂寵辱寵非寵也實乃辱也分¶
寵與辱妄見也以寵為辱真見也寵為下言福兮禍所¶
<pb:KR3j0059_WYG_068-11b>¶
伏也辱為下世人孰不知之寵為下真人然後知之得¶
之若驚驚而喜也喜其無故一朝而得也而不知天降¶
之辱也失之若驚驚而悲也悲其忽然胡為而去也不¶
知天去其辱矣是謂寵辱若驚驚者易動而無形者也¶
過則虚矣何謂貴大患若身吾所以有大患為吾有身¶
心是惡源生與憂俱生形為罪藪飬形實飬患也及吾¶
無身吾有何患槁木死灰吾喪我矣焉攸患故貴以身¶
為天下則可寄於天下推而廣之亦曰貴身之人不可¶
<pb:KR3j0059_WYG_068-12a>¶
以寄天下也愛以身為天下乃可以托天下引而伸之¶
亦曰驚寵之人不可以托天下也河上公李軌蘇子由¶
林希逸劉會孟諸家解此不特失老子之㫖并其文法¶
而昧之昨晤張汝玉夜宿汝玉深于老氏之書者也其¶
言犂然有當于予心予曰是言也苦縣之沉魄首肯而¶
柱下之浮魂擊抃乎為衍韓非解老一篇附之老子䟽¶
并書一通詒張子焉¶
¶
　　蘇子瞻云文字之衰未有如今日者也其源出於王氏¶
<pb:KR3j0059_WYG_068-12b>¶
王氏之文未必不善也而患在于好使人同巳自孔子¶
不能使人同顔淵之仁子路之勇不能以相移而王氏¶
欲以其學同天下地之美者同于生物而不同于所生¶
惟荒瘠斥鹵之地彌望皆黄茅白葦此則王氏之同也¶
然是時學者不敢異王氏者畏其勢也南渡以後人人¶
攻之矣今之學者黄茅白葦甚矣予嘗言宋世儒者失¶
之専今世學者失之陋失之専者一騁意見掃滅前賢¶
失之陋者惟從宋人不知有漢唐前說也宋人曰是今¶
<pb:KR3j0059_WYG_068-13a>¶
人亦曰是宋人曰非今人亦曰非髙者談性命祖宋人¶
之語録卑者習舉業抄宋人之策論其間學為古文歌¶
詩雖知效韓文杜詩而未始真知韓文杜詩也不過見¶
宋人嘗稱此二人而已文之古者左氏國語宋人以為¶
衰世之文今之科舉以為禁為詩之髙者漢魏六朝而¶
宋人之肓儒謂詩至選為一厄而學詩者但知李杜而¶
已髙棅不知詩者反謂由漢魏而入盛唐是由周孔而¶
入顔孟也如此皆宋人之説誤之也吁異哉宋人不難¶
<pb:KR3j0059_WYG_068-13b>¶
于非漢唐而今人不敢非宋儒宋人評漢唐曰漢大綱¶
正唐萬目舉而自尊其宋曰本朝家法與三代同過前¶
代者五事今人亦云本朝家法與三代同宋人云漢有¶
七制唐有三宗本朝有四聖成化中有殿試策襲用本¶
朝及四聖字稱前代為本朝稱前君為四聖與三家村¶
中學生稱人父為家父何異而人莫之非也已無特見¶
一一隨人之聲而和之譬之應聲蟲焉昔人有病腹有¶
蟲名應聲人呼亦呼人語亦語今之陋者宋人之應聲¶
<pb:KR3j0059_WYG_068-14a>¶
蟲也使病者而覺焉亦自厭之思以青黛而藥殺之矣¶
踧瀝出酒曰笮字或作醡雖集韵有之亦俗字也嵇康¶
聲無哀樂論云聲無主於哀樂猶簁酒之囊漉雖笮具¶
不同而酒味不變也古書中笮酒字僅見此耳¶
¶
　　士會自秦歸晉繞朝贈之以策云子勿謂秦無人吾謀適¶
不用也策如布在方策之策盖書也其下云云即策文¶
也盖士會將歸繞朝諫止之而秦君不聽及其行也又¶
難顯言故贈以策書云云見秦之有人使歸晉而不敢¶
<pb:KR3j0059_WYG_068-14b>¶
謀秦也今以為鞭策非也劉勰文心雕龍曰繞朝贈士¶
會以策子家與趙宣以書巫臣之遺子反子産之諫范¶
宣詳觀四書辭若對面據此則豈鞭策乎李白詩臨行¶
將贈繞朝鞭詩人趁韻之誤耳¶
¶
　　古者西戎用缶以為樂即古之土音也党項國亦擊缶¶
焉然則缶本中國之樂夷人竊而用之耳李斯曰擊瓮¶
叩缶真秦之聲渑池之會藺相如請秦王擊缶淮南子¶
云君子有酒小人鼔缶是其證也後世水盞之樂亦原¶
<pb:KR3j0059_WYG_068-15a>¶
于擊缶焉¶
¶
　　越曰於越吳曰勾吳邾曰邾婁本一字而為二字古聲¶
雙疊也莊子云離朱之目孟子云離婁之明婁朱本二¶
字而二聲足以為證或以勾吳於越為方言夷音謬矣¶
書緯中候握河紀說帝堯受河圖之禮云稷辨䕶注云¶
辨䕶者供時用相禮儀是監典之謂䕶後世史冊有卧¶
䕶監䕶之文官名有都護盖本此義云¶
¶
　　論語曰由也諺諺俗論也或作喭見文選註又作唁劉¶
<pb:KR3j0059_WYG_068-15b>¶
勰曰諺喭唁同一字諺者直語也㕓路淺言有質無華¶
喪言不文故吊亦稱唁劉子新論子游裼裘而諺曽子¶
指揮而哂是諺與唁同也¶
¶
　　今之巷道名為胡洞字書不載或作衙衕又作&KR1803;㣚皆¶
無據也南齊書蕭鸞弑其君昭於西弄注弄巷也南方¶
曰弄北曰&KR1803;㣚弄之反切為&KR1803;㣚也盖方言耳複姓有¶
毌丘氏諸姓氏書音母作無非也漢書有曼丘臣顔師¶
古曰曼丘母丘本一姓此説近之亦未考其原也史記¶
<pb:KR3j0059_WYG_068-16a>¶
田齊世家伐衛取貫丘索隱曰毌音貫丘古國名衛之¶
邑也今作毌丘字殘缺耳索隱之説得其原矣然以毌¶
字為殘缺亦非盖古字從省不用具耳漢有毌丘興毌¶
丘長毌丘毅魏有毌丘儉皆同族也今分為二姓曰母¶
曰丘而母為父母之母不惟士人不知而母氏子孫亦¶
不自知則譜諜不明之弊久矣嘗有友人毌姓者屬予¶
篆私印予為寫作母且語之原其人退謂人曰楊用修¶
亦太横乃欲改人姓音邪予聞而一笑¶
¶
<pb:KR3j0059_WYG_068-16b>¶
　　杜詩大家東征逐子回劉須溪云逐字不佳予思之杜¶
詩無一字無來處所以佳此逐字無來處所以不佳也¶
今稱人之母隨子就養曰逐子可乎然亦未有他好字¶
易之近有語予以將字易之詩云不遑將母盖反言見¶
義若春秋杞伯姬以其子來朝而書杞伯姬來朝其子¶
之例也為文富於萬篇貧於一字其難如此古樂府有¶
一母將九雛之句則將字甚愜當試與知音訂之¶
¶
　　爾雅䟽云爾近也雅正也謂其近於正也此妄説也雅¶
<pb:KR3j0059_WYG_068-17a>¶
可以訓正爾不可以訓正邇可訓近而爾非近也按説¶
文爾從&KR0034;為義從尔為聲麗爾也麗爾之為言猶靡麗¶
也漢人有此語三蒼解詁云爾華繁也詩曰彼爾維何¶
維常之華本草紫藄一名月爾即今紫蕨也其芽拳曲¶
繁盛故名月爾雅之為言取義於鳥鳥有善徳曰雅也¶
古人以嗚呼為歎辭則雅為正音可知然則爾雅之云¶
猶麗則之云也漢書文章爾雅訓辭深厚以爾雅與深¶
厚為對固知當解為麗則而不可解為近正也若如近¶
<pb:KR3j0059_WYG_068-17b>¶
正之舊説則但近正而已猶未得為正也爾雅一書所¶
載皆六經之言有何不正而云近正乎¶
¶
　　宋人譏荀卿云卿之學不醇故一傳於李斯而有坑焚¶
之禍此言過矣孔子曰與其進也不與其退也弟子為¶
惡而罪及師有是理乎若李斯可以累荀卿則吳起亦¶
可以累曽子矣劉向别録云吳起始事曽子而受春秋¶
於曽申鹽鐵論曰李斯與苞丘子同事荀卿苞丘子修¶
道白屋之下二事人皆引用而罕知其原故及之¶
¶
<pb:KR3j0059_WYG_068-18a>¶
　　孟子載齊桓公葵丘五禁曰無曲防無遏糴公羊曰無¶
障榖無貯粟榖梁曰無雍泉無訖糴左傳遏糴作藴年¶
修辭各不同韓文所謂惟古於辭必已出信矣公羊傳¶
云葵丘之會桓公震而矜之叛者九國九國謂叛者多¶
耳非實有九國也宋儒趙鵬飛云葵丘之㑹惟六國會¶
鹹牡丘皆七國會淮八國寧有九國乎公羊本意謂一¶
震矜而九國叛猶漢紀云叛者九起云爾趙氏如數求¶
之真癡人說夢也古人言數之多止于九逸周書云左¶
<pb:KR3j0059_WYG_068-18b>¶
儒九諫干王孫武子善攻者動于九天之上善守者伏¶
于九地之下此豈實數邪楚辭九歌乃十一篇九辨亦¶
十篇宋人不曉古人虚用九字之義强合九辨二章為¶
一章以協九數兹又可笑宋儒讀古文亦似說夢此類¶
甚多不能悉著也¶
¶
　　榖梁傳春秋戊申隕石于宋五是月六鷁退飛過宋都¶
云石無知之物故日之鷁微有知之物故月之此言之¶
誣本不待辨宋萬孝恭辨之云梁山沙麓亦無知物¶
<pb:KR3j0059_WYG_068-19a>¶
胡為而不日麋與蜮亦微有知之物胡為而不月此殆可¶
作一笑榖梁乃痴人作夢孝恭又痴人解夢也¶
¶
　　或問栁子厚言封建之非而胡寅仲以為封建不可非¶
區博言井田難行而張子厚以為必可行其說孰是曰¶
孔子論繼代曰損益可知孟子論為國曰潤澤在子使¶
孔孟生於三代之後其損益潤澤可知巳言治而必曰¶
井田封建是謂生今反古也亦宜¶
¶
　　北史稱崔浩尫纎懦弱胷中所懐乃過甲兵不如說苑¶
<pb:KR3j0059_WYG_068-19b>¶
稱孫叔敖秀羸多能四字文而不贅先秦文人造語如¶
商彛周鼎因物賦形文質得中後世不朴則雕矣¶
¶
　　漢書白頭如新傾盖如故説苑作白頭而新傾盖而故¶
而如古字通用白頭而新雖至老而交猶新傾盖而故¶
謂一見而交已故也作而字解尤有意味¶
¶
¶
¶
　　丹鉛總録卷二十六¶
¶
