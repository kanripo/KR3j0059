# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:56.573588
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 49
<pb:KR3j0059_WYG_049-1a>¶
　　欽定四庫全書¶
¶
　　丹鉛總錄卷七　　　　　　明　楊慎　撰¶
¶
　　冠服類¶
¶
　　羃䍦考¶
¶
　　古者女子出門必擁蔽其面後世宫人騎馬多著羃䍦¶
全身障之猶是古意又首有圍帽謂之席帽垂絲網之¶
施以珠翠至煬帝滛侈欲見女子之容詔去席帽戴皂¶
羅巾幗而以席帽油禦雨云唐永徽中皆用帷帽施裙¶
<pb:KR3j0059_WYG_049-1b>¶
到頸漸為淺露開元初宫人馬上著戎帽靚粧露面古¶
制蕩盡矣今山西蒲州婦人出以錦帕覆面至老猶然¶
雲南鄉中婦女戴次工大帽亦古意之遺焉¶
¶
　　𤣥的¶
¶
　　史記五宗世家程姬有所避不願進注引釋名云天子¶
諸侯羣妾以次進御有月事者更不口說故以丹注面¶
的為識令女史見之王粲神女賦脫袿裳免簮笄施𤣥¶
的結羽釵即釋名所云也𤣥的藝文類聚作華的又繁¶
<pb:KR3j0059_WYG_049-2a>¶
欽弭愁賦㸃圜的之熒熒暎雙輔而相望潘岳芙蓉賦¶
飛須垂的丹輝拂紅皆指此又馬之當額亦曰的易說¶
卦為的顙三國志有的盧陳琳武庫賦駁龍紫鹿文的¶
&KR2025;魚並是馬名也又烏脰亦曰的南史侯景陷臺城童¶
謡云的脰烏拂朱雀還與吴字一䵠博雅云龍須謂之¶
䵠婦人面飾亦曰龍䵠蓋以龍女况之又曰星的陸雲¶
詩棄置北辰星問此𤣥龍煥¶
¶
　　紫檦¶
¶
<pb:KR3j0059_WYG_049-2b>¶
　　南史義陽王昶傳六軍戒嚴應須紫檦𢎞明集𤣥光辨¶
惑論張魯鋒帶盧循紫檦南宋晉安王子勛傳子勛初¶
檄欲攻子業聞其已隕即解甲下檦讀者多不知紫檦¶
為何物按晉書職官志云袴褶之制未詳所起冠黒帽¶
綴紫檦檦以繒為之長四尺廣一寸腰有絡帶以代鞶¶
中官紫檦外官絳檦盖戰裙之絡繫也今畫門神将軍¶
有之俗曰飄帶又梁禇緭使魏元日作詩曰帽上著籠¶
冠袴上著朱衣即指此也(檦音標集韻又音表北史檦其門閭)¶
¶
<pb:KR3j0059_WYG_049-3a>¶
　　輕容¶
¶
　　齊東野語云紗之至輕者曰輕容唐類苑云輕容無花¶
薄紗也盖今俗云銀條紗之類王建宫詞嫌羅不著愛¶
輕容李賀詩蜀煙飛重錦峽雨測輕容元微之有寄白¶
樂天白輕容詩是也又方言襜褕曰童容而字或作褣¶
¶
　　菩薩鬘蘇幕遮¶
¶
　　西域諸國婦女編髮垂䯻飾以雜華如中國塑佛像瓔¶
珞之飾曰菩薩鬘曲名取此¶
¶
<pb:KR3j0059_WYG_049-3b>¶
　　唐書吕元濟上書比見坊邑相率為渾脫隊駿馬戎服¶
名曰蘇莫遮曲名亦取此李太白詩公孫大娘渾脫舞¶
即此際之事也¶
¶
　　偏&KR2877;髻¶
¶
　　北齊後宫之服制女官八品偏&KR2877;髻注云&KR2877;所交切髮¶
覆目也盖夷中少女之飾其四垂短髪僅覆眉目而頂¶
心長髪繞為卧髻宋詞所謂鬢軃偏荷葉也今世猶有¶
之&KR2877;字玉篇不收而獨出此佛書亦有之𤣥應賛寧不¶
<pb:KR3j0059_WYG_049-4a>¶
識而强以為鬘字之省非也¶
¶
　　服妖¶
¶
　　晉傅𤣥奏議云妺喜冠男子之冠桀亡天下何晏服婦¶
人之服亦亡其身内外不殊王制失序此服妖也又按¶
史謝尚好著刺文袴周𢎞正少日錦髻紅裩盖東晉南¶
朝之人痾不特服妖而已(王儉作解散髻斜挿簮亦服妖)¶
¶
　　鵫鴩字¶
¶
　　後周皇后服制受繭則服鷩衣聽女教則服鵫衣(音罩)歸¶
<pb:KR3j0059_WYG_049-4b>¶
寧則服&KR0008;衣(音秩)鵫鴩字惟見此盖蘇綽所制也¶
¶
　　朱腕䋲¶
¶
　　王符潜夫論或紡&KR0008;絲而縻斷截以繞臂此盖&KR0008;絲之¶
類樂府雙行纒云朱絲繫䋲真如白雪凝梁昭明烏栖¶
曲云江南稚女朱腕䋲¶
¶
　　狄香¶
¶
　　張衡同聲歌洒掃清枕席鞮芬以狄香鞮履也狄香外¶
國之香也謂之香薫鞋也近刻玉臺新詠及樂府詩集¶
<pb:KR3j0059_WYG_049-5a>¶
改狄香作秋香太謬吴中近日刻古書妄改例如此不¶
能一一盡彈正之¶
¶
　　薄借¶
¶
　　周禮玉璂注璂讀如薄借綦之之綦綦結也皮弁之縫¶
每貫結五采玉十二以為飾謂之綦詩云其弁伊綦賈¶
公彦䟽云薄借之語未聞按古今注云草履名不借漢¶
文帝履不借以臨朝宋詩逰山雙不借取水一軍持¶
¶
　　古装裱卷軸引首後以綾帖禇曰贉有樓臺錦贉毬路¶
<pb:KR3j0059_WYG_049-5b>¶
錦贉蠲紙贉樗蒲錦贉唐人謂之玉池其引首有二色¶
者曰雙引首標外加竹界曰打擫¶
¶
　　釋名曰以丹注面曰的子本天子諸侯有羣妾以次進¶
御有月事者止不御難于口陳故注此於面灼然而識¶
也王粲神女賦曰施𤣥的結羽釵傅𤣥鏡賦曰珥明璫¶
之雙照㸃隻的以發姿張景陽扇賦皎質皦鮮𤣥的㸃¶
絳漢律姅變亦謂月事也¶
¶
　　倦㳺錄述流蘇文制但云五綵同心而下垂者莫能言¶
<pb:KR3j0059_WYG_049-6a>¶
其始黄公詔書林亦止引晉書割流蘇為馬帴皆後世¶
幃帳間所懸耳古者流蘇盖樂器之節前漢書禮樂志¶
薛瓉注作流遡周禮金鐲節鼓鄭𤣥注云後世合宫懸¶
用之而有流蘇之飾樂器而用以為幃帳之懸則自晉¶
以後始也¶
¶
　　珍寳類¶
¶
　　金膏水碧¶
¶
　　唐世詩人多用金膏水碧字但知為竒寳之屬莫究其¶
<pb:KR3j0059_WYG_049-6b>¶
出也穆天子傳示汝黄金之膏束晳曰金膏可以續骨¶
崔寔政論呼吸吐納非續骨之膏水碧水玉也山海經¶
耿山多水碧墨子大藥有水脂碧唐詩絶頂水底花開¶
謝向淵腹攬之不可得滴瀝空在掬又採碧時逢婺女¶
船¶
¶
　　阿堵¶
¶
　　晉書云王衍口不言錢晨起見錢堆牀前曰阿堵近世¶
不解此遂謂錢曰阿堵可笑晉人云阿堵猶唐人曰若¶
<pb:KR3j0059_WYG_049-7a>¶
箇今曰這箇也故殷浩看佛經曰理亦應在阿堵中顧¶
長康曰傳神冩照正在阿堵中謝安謂桓温曰明公¶
何用壁後置阿堵軰是也凡觀一代書須暁一代語觀¶
一方書須通一方之言不爾不得也¶
¶
　　錢神論¶
¶
　　晉惠帝之時賄賂公行魯褒所為作錢神論也余觀類¶
文同時綦母民成公綏皆有錢神論各一篇民之論略¶
曰黄金為父白銀為母鈆為長男錫為少婦庚辛分土¶
<pb:KR3j0059_WYG_049-7b>¶
諸國皆有長沙越嶲僕之所守伊我初生周末時也景¶
王君世大鑄茲也貪人見我如病得醫饑享太牢未足¶
為飴綏之論略曰路中紛紛行人悠悠載馳載驅惟錢¶
是求朱衣素帶當塗之士執我之手門常如市諺曰錢¶
無耳鬼可使豈虚也哉幽求子云可以使鬼者錢也可¶
以使人者權也盖亦同時之語¶
¶
　　太極泉¶
¶
　　宋孝武帝大明七年赦詔文曰思散太極之泉以福無¶
<pb:KR3j0059_WYG_049-8a>¶
方之外太極之泉不知何語後閲酉陽雜爼仙藥有太¶
極泉盖神瀵盎漿之類也宋齊六代文人每好用僻事¶
例如此¶
¶
　　鈿金¶
¶
　　張懐瓘書錄云往翰林見古鍾二枚髙一尺許有古文¶
三百餘字記夏禹功績皆紫金鈿似大篆神彩驚人盖¶
三代鈿金為篆其精類如此又李伯時得彫戈蟲鳥書¶
黄金文銘六字曰主用父作彫戈鈿金法今亦不傳唐¶
<pb:KR3j0059_WYG_049-8b>¶
六典有十四種金曰銷金曰拍金曰鍍金曰織金曰砑¶
金曰披金曰泥金曰鏤金曰撚金曰戧金曰圏金曰貼¶
金曰嵌金曰裹金而鈿金不在其中今併其名亦不知¶
矣¶
¶
　　古錢¶
¶
　　漢有厭勝錢藕心錢状如干盾長且方不圓盖古刀布¶
之變也與近世花蕋夫人封緩及穿鑰錢相似見封濥¶
及李孝美錢譜¶
¶
<pb:KR3j0059_WYG_049-9a>¶
　　宋時官燭¶
¶
　　趙寳文以紅羅命匠作燭心匠以絹易之召詰之伏罪¶
羅燒則灰飛絹則餘燼而已出博聞錄宋代官燭以龍¶
涎香貫其中而以紅羅纒炷燒燭則灰飛而香散又有¶
令香煙成彩樓閣龍鳯文者不知何藥物也¶
¶
　　磨鋊¶
¶
　　南宋孔顗鑄錢議曰五銖錢周郭其上下令不可磨取鋊¶
鋊音裕五音譜磨礲漸銷曰鋊今俗謂磨光曰磨鋊是¶
<pb:KR3j0059_WYG_049-9b>¶
也往年中官問于外庭曰牙牌磨鋊字何如寫予舉此¶
荅之¶
¶
　　銀鶻¶
¶
　　舊唐書吐蕃傳吐蕃舉兵以七寸金箭為契百里一驛¶
有急兵驛人臆前如銀鶻甚急鶻益多韃靼亦然元樂¶
府有玉兎鶻牢拴懐揣著帝宣是其證也鶻有兎鶻鴉¶
鶻故云云今雲南邊夷有兵馬聲息文書上挿鷄毛火¶
炭亦古羽書之遺意火炭則示火急之意¶
¶
<pb:KR3j0059_WYG_049-10a>¶
　　玉璽考¶
¶
　　元朝元貞三十一年穆呼哩曾孫碩徳卒其妻出古玉¶
印貨之中丞崔彧秘書丞楊桓辯其為傳國璽上之¶
¶
　　慎按秦始皇之璽一曰皇帝夀昌一曰既夀永昌已傳¶
疑有二矣至朱梁亡入于後唐又唐主存朂謀即位魏¶
州僧以傳國璽獻遂即位則後唐之璽盖有二也璽既¶
有二則必有一贗矣是以今日既曰與潞王從珂同焚¶
于洛陽之𤣥武樓矣而他日段義又得之以為宋哲宗¶
<pb:KR3j0059_WYG_049-10b>¶
獻今日既曰入金與金哀宗同焚于蔡州之幽蘭軒矣¶
而翟朝宗又得之以為宋寧宗獻若果贗而酷肖則宋¶
徽宗正衒名受欺者又何疑其檢無螭角無缺却之不¶
用而别制定命寳邪贗跡在宋屢敗露矣而元之崔彧¶
楊桓又何由得之寡婦貨物而獻之余意以為楊桓素工¶
篆書即著六書統者必桓私刻之謀于崔彧而託名于¶
碩徳之妻無疑崔彧之意欲迎合皇太妃以翊戴成宗¶
而為此眩耀俗目而定其位耶¶
¶
<pb:KR3j0059_WYG_049-11a>¶
　　按通典云秦得藍田白玉為璽曰受天之命皇帝夀昌¶
又按北齊制傳國璽鳥篆書文曰受天之命皇帝夀昌¶
漢書注衛宏曰秦璽題是李斯書其文曰受命於天既¶
夀永昌○右二說不同¶
¶
　　十國紀年晉開運末遼入中原少帝重貴遣其子延煦¶
獻傳國璽于遼遼主訝其非真¶
¶
　　宋哲宗元符元年五月咸陽民段義斸地得玉璽蔡京¶
及講議玉璽官十三員奏曰皇帝夀昌者晉璽也受命¶
<pb:KR3j0059_WYG_049-11b>¶
于天者後魏璽也有徳者昌唐璽也惟徳允昌者石晉¶
璽也則既夀永昌者秦璽可知若蔡京軰小人媚上不¶
憚誣天而况于欺人乎縱使真是秦璽亦無道之物亡¶
國之器豈舜之五瑞禹之𤣥圭乎噫宋之君臣可謂迷¶
惑無識矣¶
¶
　　南齊髙祖性清儉主衣中有玉導上曰留此正是興長¶
弊源即命擊碎之玉導未知何物又按晉書馮遷追及¶
桓𤣥𤣥㧞頭上玉導與之曰汝何敢殺天子以此例之¶
<pb:KR3j0059_WYG_049-12a>¶
則玉導者玉簮或冠箆之類耳𨗳擇也義取擇髮然自¶
唐以後不聞其名¶
¶
　　音律類¶
¶
　　舜七始詠¶
¶
　　漢書律厯志引古文尚書予欲聞六律五聲八音七始¶
詠以出納五言今文七始詠作在治忽史䋲祖據漢郊¶
祀歌七始華始肅倡和聲而以今文在治忽近於傅㑹¶
以予考之此言聲律音詠是一類事但漢書注不注七¶
<pb:KR3j0059_WYG_049-12b>¶
始之義今之切韻宫商角徴羽之外又有半商半徴盖¶
牙齒舌喉唇之外有深喉淺喉二音此即所謂七始詠¶
詠即韻也汗簡𨽻古七始詠夾始盖古文七作桼桼與¶
夾相近而誤尤可驗史氏之說為是由此言之切韻之¶
法自舜世已然不起于西域胡僧又可知予特表出之¶
(孟康云七始者天地四時人也此說乃意料之言)¶
¶
　　尺八¶
¶
　　簫管之制六孔旁一孔加竹膜焉足黄鍾一均聲或謂¶
<pb:KR3j0059_WYG_049-13a>¶
之尺八管容齋隨筆引逸史及孫夷中仙隠傳吕才傳¶
皆有尺八事又醉鄉日月唐人酒令云逺望漁舟不濶¶
尺八憑闌一吐已覺空喉¶
¶
¶
¶
¶
¶
<pb:KR3j0059_WYG_049-13b>¶
¶
¶
¶
¶
¶
¶
¶
¶
　　丹鉛總錄卷七¶
¶
