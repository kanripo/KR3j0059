# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:55.814466
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 27
<pb:KR3j0059_WYG_027-1a>¶
　　欽定四庫全書¶
¶
　　丹鉛續録卷十　　　　　　明　楊慎　撰¶
¶
　　書雲¶
¶
　　詩人冬至用書雲事宋人小說以為分至啟閉必書雲¶
物獨以為冬至事非也余按春秋感精符云冬至有雲¶
迎送日者來嵗美宋忠注曰雲迎日出雲送日没也冬¶
至獨用書雲事指此未為偏失也¶
¶
　　鈿金¶
¶
<pb:KR3j0059_WYG_027-1b>¶
　　張懐瓘書録云往在翰林見古鍾二枚髙二尺許有古¶
文三百餘字紀夏禹功績皆紫金鈿似大篆神彩驚人¶
蓋三代鈿金為篆其精類如此又李伯時得彫戈蟲鳥¶
書黄金文銘六字曰主用父作彫戈鈿金法金亦不傳¶
唐六典有十四種金曰銷金曰拍金曰鍍金曰織金曰¶
砑金曰披金曰泥金曰鏤金曰撚金曰戧金曰圏金曰¶
貼金曰嵌金曰裹金而鈿金不在其中今併其名亦不¶
知矣¶
¶
<pb:KR3j0059_WYG_027-2a>¶
　　觳糓¶
¶
　　孟子吾不忍其觳糓言牛將就屠而體縮恐懼也觳本¶
古文斛字見周禮其字從榖省榖而角之是斛也榖字¶
義兼聲角字聲兼義合為斛字乃正字非借也糓鼎食¶
也俗作餗牛之恐懼字當作豰觫豰從豕尾懼之貌觫¶
從角角懼之貌漢𨽻又作豰&KR0146;&KR0146;寒戰疾也借作牛之¶
懼貌義亦互通¶
¶
　　郭璞墓¶
¶
<pb:KR3j0059_WYG_027-2b>¶
　　郭璞善地理凡遇吉地必剪爪髪以瘞之故郭璞墓所¶
在有之¶
¶
　　荆公字說¶
¶
　　王荆公好解字說而不本說文妄自杜撰劉貢父曰易¶
之觀卦即是老鸛詩之小雅即是老鴉荆公不覺欣然¶
夊乃悟其戯又問東坡鳩字何以從九東坡曰鳲鳩在¶
桑其子七兮連娘帯爺恰是九箇又自言波者水之皮¶
坡公笑曰然則滑是水之骨也¶
¶
<pb:KR3j0059_WYG_027-3a>¶
　　蜀之隱逸¶
¶
　　譙定字天授其學得於蜀曩氏夷挨袁氏字通潔其學得¶
于富順監賣香薛翁程子遇青城箍桶翁乃知未濟三¶
陽失位為男窮之義又渡涪江舟將危正襟端坐人問¶
之曰心存誠敬爾有一人樵夫同舟登岸乃問伊川曰¶
公是逹後如此舍後如此伊川欲與之言已去而不可¶
追矣此皆宋世蜀之隱逸失名者¶
¶
　　蘭亭杜詩¶
¶
<pb:KR3j0059_WYG_027-3b>¶
　　近有士人熟讀杜詩余聞之曰此人詩必不佳所記是¶
棊勢殘著元無金鵬變起手局也因記宋章子厚日臨¶
蘭亭一本東坡曰章七終不髙從門入者非寳也此可¶
與知者道¶
¶
　　王粲詩用劉歆賦語¶
¶
　　劉歆遂初賦望亭隧之皦皦兮飛旗幟之翩翩王粲七¶
哀詩登城望亭隧翩翩飛羽旗實用劉歆語¶
¶
　　長河既已縈¶
¶
<pb:KR3j0059_WYG_027-4a>¶
　　古文苑王融逰仙詩長河既已縈曽山方可礪縈今本¶
誤作榮解者遂謬云榮如草木之榮華猶言海變桑田¶
可笑不思縈縈帶也帯河礪山眼前事何必逺引¶
¶
　　棊鶚¶
¶
　　馬融圍棊賦横行陣亂兮敵心駭惶迫兼棊鶚兮頗棄¶
其装鶚音義與岳同棊心并四面各據中一子謂之五¶
岳言不可摇動也今謂之勢子而中心一子多不下蓋¶
古法與今少異¶
¶
<pb:KR3j0059_WYG_027-4b>¶
　　胡唐論詩¶
¶
　　胡子原學嘗與予論詩曰人有恒言曰唐以詩取士故¶
詩盛今代以經義選舉故詩衰此論非也詩之盛衰係¶
於人之才與學不因上之選取也漢以射䇿取士而蘇¶
李之詩班馬之賦出焉此豈係於上乎屈原之騷争光¶
日月楚豈以騷取人耶况唐人所取五言八韻之律今¶
所傳省題詩多不工今傳世者非省題詩也姑以畫論¶
晉有頋凱之唐有吴道𤣥唐未嘗以畫取士也至宋則¶
<pb:KR3j0059_WYG_027-5a>¶
馬逺夏珪不足為頋吴之衙官近代吴小仙林良又不¶
足為馬夏之奴𨽻畫既有之詩亦宜然謂之時代可也¶
余深服其言唐子元薦與予書論本朝之詩洪武初高¶
季廸袁景文一變元風首開大雅卓乎冠矣二公而下¶
又有林子羽劉子髙孫炎孫蕡黄𤣥之楊孟載輩羽翼¶
之近日好髙論者曰沿習元體其失也瞽又曰國初無¶
詩其失也聾一代之文曷可誣哉永樂之末至成化之¶
初則微乎&KR0008;矣𢎞治間文明中天古學煥日藝苑則李¶
<pb:KR3j0059_WYG_027-5b>¶
懐麓張滄洲為赤幟而和之者多失于流易山林則陳¶
白沙莊定山稱白眉而識者皆以為傍門至李何二子¶
一出變而學杜壯乎偉矣然正變雲擾而剽襲雷同比¶
興漸微而風騷稍逺唐子應徳箴其偏焉嘉靖初稍稍¶
厭棄更為六朝之調初唐之體蔚乎盛矣而纎艷不逞¶
闡緩無當作非神解傳同耳食陳子約之議其後焉張¶
子愈光滇之詩人也以二子之論為的故著之¶
¶
　　塞北江南¶
¶
<pb:KR3j0059_WYG_027-6a>¶
　　甘州本月支國漢匈奴轉得上所居後魏為張掖郡改¶
為甘州以甘峻山名之山有松栢五木美水茂草冬温¶
夏凉又有仙人樹人行山中飢即食之飽不得持去平¶
居時亦不得見也唐韋蟾詩云塞北江南舊有名言其¶
土地美沃塞北之江南也¶
¶
　　鳳艒¶
¶
　　博雅艒䑿舟也艒音墨隋志有龍舟鳳艒¶
¶
　　文字¶
¶
<pb:KR3j0059_WYG_027-6b>¶
　　王嬰古今通論(見意林)云倉頡造書形立謂之文聲具謂¶
之字許叔重云獨體為文合體為字李登云物相雜故¶
曰文文相滋故曰字¶
¶
　　為善最樂¶
¶
　　書云民訖自若是多盤注云民之行已盡用善道是多¶
樂也東平王蒼曰為善最樂周公曰心逸日休内典云¶
為善若熟種種快樂亦是此意¶
¶
　　崔塗王維詩¶
¶
<pb:KR3j0059_WYG_027-7a>¶
　　崔塗旅中詩漸與骨肉逺轉於奴僕親詩話亟稱之然¶
王維鄭州詩他鄉絶儔侣孤客親童僕已先道之矣且¶
王語渾含勝崔¶
¶
　　鴻安丘¶
¶
　　鴻安丘成都人與嚴君平友善作君平誄云無營無欲¶
澹然淵清時又有林閭翁孺者臨卭人亦君平同時友¶
¶
¶
<pb:KR3j0059_WYG_027-7b>¶
¶
¶
¶
¶
¶
¶
¶
¶
　　丹鉛續録卷十¶
¶
