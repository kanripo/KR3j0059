# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:55.769576
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 21
<pb:KR3j0059_WYG_021-1a>¶
　　欽定四庫全書¶
¶
　　丹鉛續録卷四　　　　　　明　楊慎　撰¶
¶
　　辨字¶
¶
　　張有論六書¶
¶
　　張謙中復古編謂象形者文之純肇於此指事者文之¶
加滋於此㑹意者字之純廣於此諧聲者字之加備於¶
此假借者因其聲借其義轉注者轉其聲注其義文字¶
之變化無窮矣¶
¶
<pb:KR3j0059_WYG_021-1b>¶
　　蜀姓¶
¶
　　宋章定名賢氏族録以韻分姓蜀姓在八齊韻音暌案¶
説文葵中蠶名蜀又詩吉蠲為饎蠲音圭漢書引詩云¶
吉圭為饎文翁石室圖七十二子名石作蜀其字蜀書¶
為蜀姓苑又作&KR2434;形異而音同今蜀以&KR2434;分為二姓¶
¶
　　嵗非古字¶
¶
　　説文云步戍為歳蓋秦以十月為歳首故附㑹此説歳¶
字亦秦所制也歳古作亗見薛氏欵識法帖及崔希裕¶
<pb:KR3j0059_WYG_021-2a>¶
略古篇¶
¶
　　古嵗作亗¶
¶
　　干寳周禮注中氣帀謂之歳朔氣帀謂之年故古歳字¶
作亗從一帀而倒之周一遭也¶
¶
　　尊宗同音¶
¶
　　古帝尊盧氏一作宗盧宗尊古通用故賈逵以宗盟為¶
尊盟穀梁以伯宗為伯尊¶
¶
　　宗升同音¶
¶
<pb:KR3j0059_WYG_021-2b>¶
　　儀禮注布八十縷為一宗宗古之升字也案古音升作¶
宗易彖傳曰天險不可升也與以剛中也叶是其證¶
¶
　　由農字通¶
¶
　　説文無由字韓詩内傳云東西耕曰從南北耕曰由呂¶
氏春秋管子皆云堯使稷為由載考錢譜神農幣文農¶
作由乃知由與農通下與吕氏春秋管子韓詩義皆合¶
矣¶
¶
　　神荼¶
¶
<pb:KR3j0059_WYG_021-3a>¶
　　山海經云神荼鬰壘二神人主執惡鬼風俗通作鬰律¶
陸法言集韻壘音律神荼者伸舒也鬰律者苑結也周¶
代以荼為舒夏后荼公子荼是也沈休文曰鬰壘者屈¶
律也又為&KR0008;&KR0008;王充云鬰壘㟪&KR1394;之類¶
¶
　　靉霼字音¶
¶
　　説文引詩僾而不見李登聲類云僾音倚僾俙彷彿也¶
字一作靉霼又作&KR3488;古詞香&KR3488;雕盤僾俙之作靉霼字¶
從雲猶奄忽之作&KR0146;䬍字從風僾俙不明莫如雲奄忽¶
<pb:KR3j0059_WYG_021-3b>¶
迅速莫如風也¶
¶
　　匽鼂¶
¶
　　説文解鼂字云匽鼂也徐鉉云蟲名蓋亦不知何物也¶
余近觀臨海水土志云鼂似&KR1314;一名匽鼂又名鼂鼊一¶
枚有三斛膏¶
¶
　　乙字音義¶
¶
　　史記東方朔傳止輒乙其處乙音&KR1677;有所絶止&KR1677;而記¶
之曰乙如今士人讀書以朱志其止處也又文字有遺¶
<pb:KR3j0059_WYG_021-4a>¶
落勾其旁而添之亦曰乙唐試士式塗幾字乙幾字是¶
也今試式亦然而字作註也註乃&KR1677;之訛耳又官府文¶
書以朱書&KR1677;其要處亦曰乙周禮注治中治簿書之要¶
也當其中而&KR1677;之曰中¶
¶
　　㢥㢦¶
¶
　　漢中有牂柯郡字一作&KR0008;㢦又作㢥㢦其字從弋弋杙¶
也繫船木也説文與漢書注舊解如此牂柯今貴州地¶
也其江水迅疾難於濟渡立兩杙於兩岸中以繩絙之¶
<pb:KR3j0059_WYG_021-4b>¶
舟人循繩而渡予過其地見盤江與崇安江皆然因悟¶
古人制字之義郭忠恕佩觹集云&KR0008;㢦從弋謬之甚矣¶
然則讀萬卷書而不行萬里路者亦不能識字也信矣¶
¶
　　䄜祙¶
¶
　　魑魅字漢碑作䄜祙其字從示蓋䄜祙亦山之神也¶
¶
　　蕺蕊同字¶
¶
　　蕺廣蒼云蒩也文選注蒩草名亦名土茄覆地而生根¶
可食人飢則以代糧張平子南都賦蓼蕺蘘荷注蕺香¶
<pb:KR3j0059_WYG_021-5a>¶
菜根周處風土記蕊似茆根蜀人謂之香蒩蕊與蕺同¶
呉越春秋越有蕺山越王嘗採蕺於此庾肩吾書品云¶
蕺山之扇竟未増錢即王羲之為市嫗題扇處也蕊側¶
及切諸韻書亦不載獨見文選注耳¶
¶
　　大鳯¶
¶
　　通史繳大鳯於青丘戮脩蛇於洞庭大鳯作大風内典¶
引古䜟記鳯鳯逆序蒼蒼叔度注鳯音&KR0394;鳯字當作&KR0146;¶
從馬非鳯皇之鳯也予舊著古音駢字古音附錄亦訛¶
<pb:KR3j0059_WYG_021-5b>¶
從之今特正之於此¶
¶
　　二小為地¶
¶
　　何燕泉引宋人易義一而大謂之天二而小謂之地一¶
大二小天字示字也天曰神地曰示此易義乃姚孝寧¶
所作朱子亦嘗稱之慎案天曰神古韻天亦有作汀因¶
切者與神相近也例推之示亦有地音地亦有示音精¶
於字學者始知之¶
¶
　　字義¶
¶
<pb:KR3j0059_WYG_021-6a>¶
　　斦鐵砧也從兩斤别作鑕贅矣㯥同帀也自東而復於¶
東故從兩東官曹之曹從㯥其音義可知今别作遭贅¶
矣源委之委從兩水火熖之熖從兩火可以類推¶
¶
　　崔希裕略古¶
¶
　　二水為委三水為涉四水為散見崔希裕略古淼今音¶
渺古音涉¶
¶
　　㝵字¶
¶
　　佛經無邊無㝵無極無央㝵與礙同字書不載僅見此¶
<pb:KR3j0059_WYG_021-6b>¶
爾無尖者無中與邊亦極言廣大也¶
¶
　　穭&KR3521;¶
¶
　　野稻不種而生曰穭刈稻明年復生曰&KR3521;¶
¶
　　勞極洒洒¶
¶
　　洗古音蘚官名有洗馬是也字一作洒神農本草勞極¶
洒洒如瘧狀素問洒洒惡寒注並音蘚¶
¶
　　&KR1205;極同義¶
¶
　　爾雅&KR1205;音劇郭璞曰疲極也相如子虚賦徼&KR1205;受詘説¶
<pb:KR3j0059_WYG_021-7a>¶
文欲勞也燕人謂勞曰極字一作□又作俗又作□皆¶
筆勢小變耳别作&KR2117;方言引春秋外傳余病&KR2117;矣又作¶
㑰音義並同晉人但用極世説新語顧和詣王導導小¶
極對之疲睡商芸小説載晉明帝問沐啟云沐伏久勞¶
極不審尊體何如元帝荅之曰去垢甚佳身不極也後¶
讀神農本草云勞極洒洒注極&KR1205;倦也則極字反古于¶
䜪&KR2117;諸字晉人所用當是從本草未可以為俗書¶
¶
　　酋夷¶
¶
<pb:KR3j0059_WYG_021-7b>¶
　　鄭𤣥考工記酋矛注云酋夷皆發語聲夷為長故開口¶
引聲而言酋為短故合口促聲而言酋夷即夷酋也楚¶
辭君不行兮夷猶亦此意也開口合口即後世切韻之¶
法由此觀之切韻中國先有之不始于胡僧明矣¶
¶
　　納音¶
¶
　　乾為天坤為地乾坤合而為泰徳為父紅為母徳紅合¶
而為東干為君支為臣支干合而納音生此六十甲子¶
納音之説其詳見路史餘論夢溪筆談南邨輟耕論¶
¶
<pb:KR3j0059_WYG_021-8a>¶
　　泣與澀同¶
¶
　　素問脉泣則血虛又云寒氣入經而稽遲泣而不行又¶
云多食鹹則脉凝泣而變色泣音義與澀同案説文沴¶
水不利也沴與淚同泣亦水不利也泣與澀同亦可互¶
證¶
¶
　　甄音稽¶
¶
　　春秋命厯敘曰神農甄四海白阜脉山川白阜人名甄¶
注音稽錦帶書云神農更生軒轅承紀甄野畫彊爰封¶
<pb:KR3j0059_WYG_021-8b>¶
衆子佛經甄明之甄亦音稽此字集韻不收呉才老韻¶
補亦遺之¶
¶
　　斗音主¶
¶
　　古文易日中見斗斗作主鄭𤣥注詩酌以大斗斗亦音¶
主儀禮司宫設罍于洗東有枓釋文枓音主注枓𣂏水¶
器也律厯志聚于斗溝洫志涇水一石其泥數斗且溉¶
且糞長我禾黍¶
¶
　　欸唶¶
¶
<pb:KR3j0059_WYG_021-9a>¶
　　欸也唶也呢也皆歎辭如噫吁之類後漢書光武紀舂¶
陵有望氣者曰唶佳哉鬰鬰葱葱商君書多用呢字欸¶
與唉同史記范増曰唉孺子不足與圖大事揚子法言或¶
問王翦曰始皇方獵六國而翦牙欸史記用之于句首¶
揚子用之于句末皆竒甚¶
¶
¶
¶
<pb:KR3j0059_WYG_021-9b>¶
¶
¶
¶
¶
¶
¶
¶
¶
　　丹鉛續錄卷四¶
¶
