# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:55.891250
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 37
<pb:KR3j0059_WYG_037-1a>¶
　　欽定四庫全書¶
¶
　　丹鉛摘録卷八　　　　　明　楊慎　撰¶
¶
　　劉績霏雪錄載杭州靈隠寺月中墜桂子事似涉¶
怪異余案本草圖經云江東諸處多于衢路間拾¶
得桂子破之辛香古老相傳是月中下也不知當¶
地何獨無焉寧非月路耶餘杭靈隱寺僧云種得¶
一株近代詩人多所論述漢武洞㝠記云有逺飛¶
雞朝往夕還常銜桂實歸于南土所以北方無之¶
<pb:KR3j0059_WYG_037-1b>¶
南方月路固宜有也月路之説尤怪異漫志之白樂¶
天詩偃蹇月中桂結根依青天天風繞月起吹子¶
下人間自註云杭州天竺寺有月中桂子徐陵詩¶
竹宻山齋冷荷開水殿香太白詩風動荷花水殿¶
香全用其語¶
¶
　　杜詩豈無青精飯使我顔色好青精飯一名南天燭又¶
曰墨飯草以其可染黒飯也道生謂之青精飯故僊經云¶
服草木之正氣與神通食青燭之津命不復隕謂此也¶
<pb:KR3j0059_WYG_037-2a>¶
灧澦歌云灧澦大如樸瞿唐不可觸金沙浮轉多桂浦¶
忌經過此舟人商估刺水行舟之歌樂府以為梁簡文¶
所作非也蜀江有瞿唐之患桂江有桂浦之險故涉瞿¶
唐者則凖灧襆涉桂浦者則凖金沙今樂府桂浦作桂楫¶
非也¶
¶
　　唐人邊塞曲金裝腰帯重錦縫耳衣寒耳衣今之暖耳也¶
杜詩江蓮揺白羽天棘蔓青絲鄭樵云天棘柳也此無¶
所據杜撰欺人耳且柳可言絲秪在初春若茶𤓰留客¶
<pb:KR3j0059_WYG_037-2b>¶
之日江蓮白羽之辰必是深夏柳已老葉濃隂不可言¶
絲矣若夫蔓云者可言兎絲王𤓰不可言柳此俗所易¶
知天棘非柳明矣按本草索隠云天門冬在東嶽名淫¶
洋藿在南嶽名百部在西嶽名管松在北嶽名顛棘顛¶
與天聲相近而互名也解近之¶
¶
　　唐詩春樓不閉葳㽔鎻又望見葳蕤舉翠華葳蕤旗名¶
鹵簿中有之孫氏瑞應圖云葳㽔瑞草王者禮備至則¶
生今之字書例解為草木之狀未得其原也¶
¶
<pb:KR3j0059_WYG_037-3a>¶
　　聞説邊城苦如今到始知好將筵上曲唱與隴頭兒此¶
薛濤在高駢宴上聞邊報樂府也有諷諭而不露得詩¶
人之妙使李白見之亦當叩首元白流紛紛停筆不亦¶
宜乎濤有詩集然不載此詩¶
¶
　　唐人白行簡以濾水羅賦得名其警句云焦螟之生必¶
全有以小為貴者江漢之流雖大盖可一以貫之靈一¶
詩曰濾泉侵月起掃徑避蟲行濾水盖僧家戒律有此¶
欲全水蟲之命故濾而後飲今蜀中深山古寺猶有此¶
<pb:KR3j0059_WYG_037-3b>¶
䂓白居易送文暢詩山宿馴溪虎江行濾水蟲¶
¶
　　續南部烟花録有劉綺莊楊州送人詩云桂楫木蘭舟¶
楓江竹箭流故人從此去逺望不勝愁落日低㠶影歸¶
風引棹謳思君折楊柳淚盡武昌樓綺莊不知何時人¶
詳詩之聲調必初唐也¶
¶
　　唐李咸用端溪硯詩媧天補剩石昆劍切來泥著指痕¶
猶濕經旬水未低呵雲潤柱礎筆彩飲虹霓鵒眼工諳¶
謬羊肝士乍刲連澌光比鏡因墨膩於䃜捧受同交印¶
<pb:KR3j0059_WYG_037-4a>¶
矜持過秉珪宜從方袋挈枉把短行批淺水金為斗泓¶
澄玉作堤此詩不特句佳亦具賞鑒可補硯譜之遺¶
¶
　　三國典略曰侯景篡位令飾朱雀門其日有白頭烏萬¶
計集于門樓童謡曰白頭烏拂朱雀還與吳杜工部詩¶
長安城頭頭白烏夜上延秋門上呼盖用其事以侯景¶
比禄山也而千家註不知引此¶
¶
　　胡蝶或白或黒或五彩皆具惟黄色一種至秋乃多盖¶
感金氣也李白詩八月胡蝶黄深中物理今本改黄為¶
<pb:KR3j0059_WYG_037-4b>¶
來何其淺也白樂天詩亦云秋花紫濛濛秋蝶黄茸茸¶
陳子昂登幽州臺歌云前不見古人後不見來者念天¶
地之悠悠獨愴然而涕下其辭簡質有漢魏之風而文¶
籍不載¶
¶
　　劉長卿集有夏中崔中丞宅見海紅揺落一花獨開詩¶
海紅未詳為何花後見李白詩註云新羅國多海紅唐¶
人多尚之亦戎王子之類也又柑有名海紅者見橘譜¶
𤣥中記胡燕斑胸聲小越燕紅襟聲大李賀詩勞勞胡¶
<pb:KR3j0059_WYG_037-5a>¶
燕怨酣春吳越春秋越燕向日而熈丁僊芝詩曉幙紅¶
襟燕¶
¶
　　梁武帝冬日詩雪花無著蒂氷鏡不安臺梁簡文詠月¶
詩飛輪了無轍明鏡不安臺竟成二䜟¶
¶
　　佩魚始于唐永徽二年以鯉為李也武后天授元年改¶
佩龜以𤣥武為龜也杜詩金魚換酒來盖開元中復佩¶
魚也李白憶賀知章詩金龜換酒處盖白弱冠遇賀知¶
章尚在中宗朝未改武后之制¶
¶
<pb:KR3j0059_WYG_037-5b>¶
　　梁蕭子雲上飛白書屛風十二牒李白詩屛風九疊雲¶
錦張牒即叠也唐詩山屏六曲郎歸夜宋詞屏風叠聞¶
紅牙今改叠作曲非¶
¶
　　杜子羙臘日詩口脂面藥随恩澤翠管銀罌下九霄唐¶
制臘日宣賜脂藥李嶠有賜口脂表云青牛帳裏未輟¶
爐香朱鳥牕前新調鉛粉揉之以辛夷甲煎然之以桂火¶
蘭蘇令狐表云雪散凝紅紫之名香膏藴蘭蕙之氣合¶
自金鼎貯于雕奩劉禹錫有代謝賜表云宣奉聖㫖賜臣¶
<pb:KR3j0059_WYG_037-6a>¶
臘日口脂面脂紫雪紅雪雕奩既開珍藥斯見膏凝雪¶
瑩合液騰芳可補杜詩註之遺¶
¶
　　水經河水必東歴鳯林北注鳯林山名五蠻俱峙杜詩¶
鳯林戈不息魚海路常難張籍詩鳯林闗裏水長流白¶
草黄榆六十秋邊將皆承主恩澤無人解道取涼州¶
李屛山達磨賛所謂楖櫪者稱杖也范石湖詩病憐楖¶
櫪隨身慣老覺屠蘇到手遲¶
¶
　　東臯雜録雲漢碑額多篆身𨽻𨽻多凹𨽻多凸惟張平¶
<pb:KR3j0059_WYG_037-6b>¶
子碑則額與身皆篆也慎按三代鍾鼎文有疑識隠起¶
而凸曰欵以象陽中陷而凹曰識以象隂刻之印章即¶
陽文曰朱文隂文曰白文盖古今金石同一例也劉禹¶
錫宜城歌云花臺側生樹石碣陽鐫額不見漢碑不知¶
此句為何説也¶
¶
　　岑參凱歌鳴笳攂鼔擁囘軍今本攂作疊非近制啟明¶
定昏鼔三通曰發攂當用此字俗作擂非攂亦俗字¶
然差善於擂古樂府官家出遊雷大鼔雷轉作去聲用¶
<pb:KR3j0059_WYG_037-7a>¶
袜女人脇衣也隋煬帝詩錦袖淮南舞寶祙楚宫腰盧照¶
隣詩娼家寳袜蛟龍被是也或謂起自楊妃出于小説偽¶
書不可信也崔豹古今注謂之腰綵註引左傳衵服謂日¶
日近身衣也是春秋之世已有之豈始于唐乎沈約詩領¶
上蒲桃繡腰中合歡綺謝偃詩細風吹寳袜輕露濕紅紗¶
韋莊應天長詞云想得此時情切淚沾紅袖&KR2031;&KR2031;字義¶
與涴同而字則讀如涴字入聲始得其叶然説文玉篇¶
俱無&KR2031;字惟元詞中馬驟&KR2031;人語喧北音作平聲四轉¶
<pb:KR3j0059_WYG_037-7b>¶
作入聲正叶¶
¶
　　靺鞨國名古肅慎地也其地産寶石大如巨粟中國¶
謂之靺鞨文與可朱櫻歌云金衣珍禽弄深樾禁籞¶
朱櫻斑若纈上幸離宫促薦新藤籃寶籠貂璫發凝¶
霞作丸珠尚軟油露成津蜜初割君王午坐鼓猗蘭¶
翡翠一盤紅靺鞨葛魯卿西江月詞云靺鞨斜紅帯¶
柳琉璃漲緑平橋人間花月見新妖不數江南蘇小恨¶
寄飛花蔌蔌情隨流水迢迢鯉魚風送木蘭橈迴棹荒¶
<pb:KR3j0059_WYG_037-8a>¶
鷄報曉二公詩詞皆用靺鞨事人罕知者故詩疏之¶
樂府詩集有突厥三臺其辭曰鴈門山上鴈初飛馬邑¶
欄中馬正肥日旰山西逢驛使殷勤南北送征衣乃唐¶
妓盛小叢詩也傳者失其名¶
¶
　　漢凉州有縣名鸞鸞音雚鳥音省漢馬賢追先零到鸞¶
鳥後魏紀功碑蕩龍荒遊鸞朔以鸞鳥為雚雀義不可¶
解以雀為朔義或近之或云北荒以鸛雀為鸞鳥隋高¶
徳孺指野鳥為鸞亦有其因乎¶
¶
<pb:KR3j0059_WYG_037-8b>¶
　　楚辭九歌乘赤豹兮載文貍王逸注云神貍而不言其¶
狀按山海經亶爰之山有獸焉狀如貍而有髦其名曰¶
類自為牡牝余在大理嘗見之其狀如貍其文如豹土¶
人名曰香髦疑即此物也星家衍心星為狐二十八宿真¶
形圖心星有牡牝兩體其王逸所謂神貍之説乎¶
¶
　　&KR1999;蓂莢賔也字一作&KR3516;江淹去故鄉賦北風析兮絳花¶
落流水散兮翠&KR3516;疎&KR3516;字諸韻不在只見于江淹集¶
¶
　　姑蘇守溪王公濟之在閣日論杜詩聞知榿木三年大¶
<pb:KR3j0059_WYG_037-9a>¶
因問先父榿木蜀産榿字何音先父曰音欹守溪曰當依¶
韻書音楷先父曰音歆則鄉人農夫皆識之若作楷音¶
不知何木矣因舉王荆公榿木詩曰濯錦江邊木有榿¶
野園封植佇華滋地偏幸免桓魋伐嵗晩還同庾信移¶
王乃説服盖王公平昔極愛荆公詩文而此詩王公亦¶
偶不記憶耳¶
¶
　　陳陶詠竹詩青嵐帚亞思君祖緑潤偏多憶蔡邕陳張¶
君祖竹賦青嵐運帚碧空掃烟蔡邕竹賛云緑潤碧鮮¶
<pb:KR3j0059_WYG_037-9b>¶
紺文紫錢¶
¶
　　宋世寒食有抛堶之戯兒童飛瓦石之戯若今之打瓦¶
也梅都官禁烟詩窈窕踏歌相把&KR0209;輕浮賭勝各飛堶¶
堶七禾切或云起于堯民之擊壤¶
¶
　　朱子語録云人謂楊億通禪學者以其有八角磨盤之¶
句耳按北澗禪師偈云六月一日前萬象森羅替説禪¶
六月一日後八角磨盤空裏走今日正當六月一無位¶
真人赤骨律金毛獅子解翻身無角鐵牛眠少室十聖¶
<pb:KR3j0059_WYG_037-10a>¶
三賢總不知笑倒寒山并拾得楊億因演而為頌曰八¶
角磨盤空裏走金毛獅子變作狗擬欲藏身北斗中應¶
須合掌南辰後¶
¶
　　趙汝愚詩江月不隨流水去天風常送海濤來朱文公¶
愛之遂書天風海濤字于石今人不知為趙公詩也¶
¶
　　説文熨持火申繒也一曰火斗柳文所謂鈷鉧也古音¶
欝今轉音暈杜工部詩美人細意熨帖平白樂天詩金¶
斗熨波刀剪文温庭筠詩緑波如熨割愁膓陸魯望詩¶
<pb:KR3j0059_WYG_037-10b>¶
波平熨不如又天如重熨皺王君玉詞金斗熨秋江晁¶
次膺詞去日玉刀封㫁恨見時金斗熨愁眉¶
¶
　　滇中詩人蘭廷瑞楊林人也予過其家訪其稿僅得數¶
十首如夏日云終日慿闌對水鷗園林長夏似深秋槐¶
龍細洒鵞黄雪凉意蕭蕭風滿樓冬夜云枕上詩成喜¶
不睡起尋筆硯旋呼燈銀瓶取浸梅花水已被霜風凍¶
作氷題嫦娥奔月圖曰竊藥私奔計已窮藁砧應恨洞¶
房空當時射日弓猶在何事無能近月中三詩皆可喜¶
<pb:KR3j0059_WYG_037-11a>¶
晉末桓𤣥之亂有金雌詩䜟曰雲出而雨漸欲舉短如¶
之何乃相阻交哉亂也當何所惟有隠巖植禾黍西南¶
之朋困桓父雨雲者𤣥字也短者祚短也盖恒𤣥滅亡¶
之兆又云大火有心水抱之悠悠百年是其時火宋之分¶
野水宋之徳也金雌不知何語亦如赤伏符之類耳(後考¶
隋書經籍志郭文著金雄記金雌詩)¶
¶
　　魏文帝示羣臣詔曰中國珍果甚多蒲桃當其末夏涉¶
秋尚有餘暑醉酒宿醒掩露而食甘而不䬼脆而不酸¶
<pb:KR3j0059_WYG_037-11b>¶
冷而不寒味厚汁多除煩解倦釀以為酒甘于麯蘖善¶
醉而易醒道之固已流㵪咽嗌况親食之耶南方有橘¶
醋正裂人牙時有甜耳他方之果寧有匹者東坡橄㰖¶
詩待得餘甘囘齒頰已輸崖蜜十分甜俗諺傳南人説¶
橄㰖囘味清甘北人云待他囘味時我棗兒已甜了半¶
日矣坡詩盖用此意今觀魏文帝以蒲桃壓橘亦相類¶
可入笑林也¶
¶
　　山谷有一帖云胡居士嘗言鹿性驚烈多别糧草恒食¶
<pb:KR3j0059_WYG_037-12a>¶
九物餘則不嘗九草者一曰葛葉及花鹿葱鹿藥白蒿¶
水芹甘草齊頭蒿山耳薺苨也享神用其肉者以性烈¶
清净故也比餌藥者勿食鹿肉必不得力以鹿常啖解¶
毒之草能散諸藥性也此可補本草及齊民要術之遺¶
車頻秦書云苻堅建元十二年高陵縣民穿井得大龜¶
三尺六寸背文負八卦古字堅似石作池養之按此則¶
龜有卦文不獨上古一見也河圖洛書歐陽公何疑焉¶
宋人經義云以爾為公則夙夜在公以爾為侯則謹爾¶
<pb:KR3j0059_WYG_037-12b>¶
侯度勞於王事逸無期矣職思其憂豫無期矣何如怡¶
然處順慎哉爾之優游確乎不拔勉哉爾之遁思乎盖¶
為國家計則深惜賢者之去為賢者計則又深體其情¶
之不容不去也此深得詩人之㫖可補詩傳之未備故¶
特録之¶
¶
　　韋應物答徐秀詩云清詩舞艷雪孤抱瑩𤣥氷極其工¶
緻而艷雪二字尤新又五絃行云如伴流風縈艷雪更¶
逐落花飄御園又樂燕行云艷雪凌空散舞羅起徘徊¶
<pb:KR3j0059_WYG_037-13a>¶
屢用艷雪字而不厭其複也或問予雪可言艷乎予曰¶
曹子建洛神賦以流風迴雪比美人之飄揺雪固自有¶
艷也然雪之艷非韋不能道柳花之香非太白不能道¶
竹之香非子美不能道也¶
¶
　　李白詩東陽素足女㑹稽素舸郎相看月未堕白地㫁¶
肝腸按謝靈運有東陽江中贈答二首云可憐誰家婦¶
緑流洗素足明月在雲間迢迢不可得荅詩云可憐誰¶
家郎緑流乘素舸但問情若為月就雲中堕太白盖全¶
<pb:KR3j0059_WYG_037-13b>¶
祖之也而注不知引¶
¶
　　何遜與范雲聮句詩云洛陽城東西却作經年别昔去¶
雪如花今來花似雪李商隠送王校書分司詩云多少¶
分曹掌秘文洛陽花雪夢隨君定知何遜縁聮句每到¶
城東憶范雲又漫成一絶云不妨何范盡詩家未解當¶
年重物華逺把龍山千里雪將來擬並洛陽花二詩皆¶
用此事若不究其原不知為何説也¶
¶
　　唐人送元中丞江淮轉運詩一首王維錢起集皆有之¶
<pb:KR3j0059_WYG_037-14a>¶
其云去問珠官俗來經石&KR0917;春東南御亭上莫問有風¶
塵用事頗隠僻石&KR0917;用荀子紫&KR0917;魚鹽及文選石&KR0917;應¶
節而揚葩事也御亭吳大帝所建在晉陵廋信詩御亭¶
一囘望風塵千里昬是也今刻本或改石&KR0917;作右却¶
御亭或改作衍亭轉刻轉誤漫一正之¶
¶
　　九歌滿堂兮美人忽獨與予兮目成宋玉招䰟娭光𦕈¶
視目曽波相如賦色授䰟與心愉於側枚乘莵園賦神¶
連未結已諾不分陶淵明閒情賦瞬美目以流盼含言笑¶
<pb:KR3j0059_WYG_037-14b>¶
而不分曲盡麗情深入冶態裴硎傳竒元氏㑹真又瞠¶
乎其後矣所謂詞人之賦麗以淫也¶
¶
¶
¶
¶
¶
¶
　　丹鉛摘録卷八¶
¶
