# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:55.648456
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 8
<pb:KR3j0059_WYG_008-1a>¶
　　欽定四庫全書¶
¶
　　丹鉛餘録卷八　　　　　　明　楊慎　撰¶
¶
　　蛙消龜息熊經鳥申¶
¶
　　孟子曰性也有命焉君子不謂性也命也有性焉君子¶
不謂命也不謂性者所以盡性也不謂命者所以立命¶
也善用之則互相發而交相養不善用之則互相失而¶
交相䘮¶
¶
　　魚生流水中則背鱗白生止水中則背鱗黑¶
¶
<pb:KR3j0059_WYG_008-1b>¶
　　越王金鑄范少伯晉帝圖畫宗少文遥聞聲而相思也¶
秦皇未見韓非則思與之並世不可得既見非則殺之¶
武帝未見相如則思與並世不可得既見相如則擯之¶
日進前而不御也¶
¶
　　魏女色艶鄭袖劓之朝吳忠貞無忌殛之故曰女無美¶
惡士無賢不肖¶
¶
　　朱草之莖如鍼紫芝之栽如豆真玉火三日而見性豫¶
章生七年而辨名知人實難人實難知也故曰禽息之¶
<pb:KR3j0059_WYG_008-2a>¶
精隂慶鮑叔之魂黙舉難矣哉漆園歎當世不可莊語¶
揚雄謂後世必有子雲逺矣哉¶
¶
　　禮之心悃愊樂之意歡欣悃愊以玉帛效心歡欣以鐘¶
鼓驗意¶
¶
　　不發横難不得縦說不發苦語不得甘對¶
¶
　　衆勝寡故水勝火也精勝堅故火勝金也剛勝柔故金¶
勝木也専勝散故木勝土也實勝虚故土勝水也¶
¶
　　禹将受位迅風靡木有其徳無其咎也成王信䜛大風¶
<pb:KR3j0059_WYG_008-2b>¶
拔木修其徳免其咎也¶
¶
　　三歲一閏天道小備五歲再閏天道大備¶
¶
　　鏡以鏡影鏡亦有影兩鏡相鏡影以重影故曰與影競¶
走悲夫¶
¶
　　古禮容磬折以為恭㣲磬以為中故坐以㣲磬之容行¶
以㣲磬之容趨以㣲磬之容跪以㣲磬之容拜以㣲磬¶
之容立以㣲磬之容磬之中恭也曰硜硜然小人哉磬¶
之末失也語曰恭而無禮則勞(硜古磬字)¶
¶
<pb:KR3j0059_WYG_008-3a>¶
　　鐸以聲自穴膏以明自鑠虎豹之文來射猿狖之㨗來¶
措直木先伐甘井先竭翠以羽殃身蚌以珠致破¶
¶
　　以木擊木則拌以水投水則散以氷投氷則沉以塗投¶
塗則陷詩曰載胥及溺¶
¶
　　將飛者翼伏將奮者足跼將噬者𤓰縮將文者且樸孫¶
武云始如處女敵人開户後如脫兎敵不及拒范蠡曰¶
見之似好婦奪之似懼虎故曰時至而應心暇者勝又¶
抗兵相加哀者勝矣夫惟鴻門之不争故垓下莫能與¶
<pb:KR3j0059_WYG_008-3b>¶
之争¶
¶
　　理者太虚之實義數者太虚之定分未形之初因理而¶
有數因數而有象既形之後因象而推數因數以推理¶
擊其首則尾至撃其尾則首至擊其中則首尾至非蛇¶
說也陣說也取君下駟與彼上駟取君上駟與彼中駟¶
取君中駟與彼下駟非馬說也兵說也¶
¶
　　曹伯好田則公孫疆出陳侯好色則儀行父至商辛&KR0075;¶
酗則惡來進周厲貪虐則榮夷公起¶
¶
<pb:KR3j0059_WYG_008-4a>¶
　　成康沒而頌聲寝陳靈興而變風息¶
¶
　　張子曰造化之妙則糟粕煨燼無非教也猶莊子云瓦¶
礫粃粺無非道也例是而言東坡深扵文者也故嬉笑¶
怒罵皆成文章也張旭深扵書者也故歌舞戰鬭皆草¶
書也¶
¶
　　秦有誓而書亡魯有頌而詩絶¶
¶
　　七十三歲揚雄擬經六十三歲平津對䇿¶
¶
　　文道也詩言也語録出而文與道判矣詩話出而詩與¶
<pb:KR3j0059_WYG_008-4b>¶
言離矣¶
¶
　　楚騷漢賦晉字唐詩宋詞元曲¶
¶
　　樂以忘憂君子也以樂慆憂小人也易曰鼓缶而歌詩¶
曰我姑酌彼金罍其忘憂乎太康逸豫漢惠滛樂易曰¶
飲酒濡首詩曰俾晝作夜其慆憂乎¶
¶
　　蚩尤五兵李斯篆書茍便于世人其舍諸鯀之城也桀¶
之瓦也秦之邊防也隋之漕河也至今賴之故曰善用¶
人者無棄人善用物者無棄物¶
<pb:KR3j0059_WYG_008-5a>¶
¶
¶
¶
¶
¶
¶
¶
¶
<pb:KR3j0059_WYG_008-5b>¶
¶
¶
¶
¶
¶
¶
¶
¶
　　丹鉛餘録卷八¶
¶
