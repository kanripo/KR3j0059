# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:55.618983
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 1
<pb:KR3j0059_WYG_001-1a>¶
　　欽定四庫全書¶
¶
　　丹鉛餘録卷一　　　　　　明　楊慎　撰¶
¶
　　戰國䇿秦惠王時有寒泉子注云秦處士之號史記索¶
隠云甘茂居渭南隂鄉之樗里故號曰樗里子又范蠡¶
去越自稱鴟夷子此固後人别號之所昉乎¶
¶
　　月令靡草死注云薺葶藶之屬董仲舒曰葶藶枯于¶
仲夏欵冬華于嚴霜淮南子注云薺水菜冬水而生夏¶
土而死又其枝葉細碎謂之靡草¶
¶
<pb:KR3j0059_WYG_001-1b>¶
　　古字軼與轍同莊子夫子奔軼絶塵而回瞠乎其後今¶
謬讀軼作逸遂失其義戰國䇿主者循軼之途注軼轍¶
同車迹也¶
¶
　　戰國人名有董之蘩菁董姓也之蘩菁三字其名也複¶
名古有之三字名始見此¶
¶
　　易曰宻雲不雨自我西郊天地之氣東北陽也西南隂¶
也雲起東北陽倡隂必和故有雨雲起西南隂倡陽不¶
和故無雨俗諺云雲往東一場空雲往西馬濺泥雲往¶
<pb:KR3j0059_WYG_001-2a>¶
南水潭潭雲往北好晒麥是其驗也又驗之風電亦然¶
或問東為陽方西為隂方是矣南本陽而屬隂北幽隂¶
而屬陽何也曰一陽生于子仲天之氣所始也卦又當¶
坎北非陽而何一隂生于午仲地之氣所始也卦又當¶
離南非隂而何¶
¶
　　鑚燧改火四時而五物焉朱子謂夏火太盛故再取此¶
意料之言耳先王取火法五行也春行為木榆柳色青¶
以象木也木生火夏行為火&KR0037;杏色赤以象火也火生¶
<pb:KR3j0059_WYG_001-2b>¶
土季夏行為土桑柘色黄以象土也土生金秋行為金¶
槐檀色白以象金也金生水冬行為水柞楢色𤣥以象水¶
也四時平分而夏乃有二焉何也土位在中宫而寄王¶
扵四時季夏者土之中位故月令扵仲夏之後列中央¶
土素問謂之長夏是其說也統之則為四時分之則為¶
五行五行各七十二日土分王扵四時之末各分十八¶
日合之亦七十二日總五行之七十二日合三百六十¶
而成一歳也慎十四五時先祖留耕公教說如此且云¶
<pb:KR3j0059_WYG_001-3a>¶
見宋儒某書今不能記其為何書何人也¶
¶
　　歐陽集古録析里橋碑䟦云醳散闗之&KR2185;漯従朝陽之¶
平&KR1003;刻畫適完非其訛謬而莫詳其義故録之以俟博¶
識君子慎按醳古與釋通史記張儀傳杖而醳之韓信¶
傳醳兵北首燕路洪氏釋醳載漢碑文有云農夫醳耒¶
又云辭榮醳黻漯本濟漯之漯漢人或寫漯借作濕字¶
用&KR2185;漯即潮濕也&KR1003;與燥同分𨽻小異如操亦作摻之¶
例平&KR1003;謂乾燥言去濕而就燥也以此訓之可通¶
<pb:KR3j0059_WYG_001-3b>¶
隂符經云禽之制在氣王起云𤣥龜食蟒飛䑕斷猿狼¶
蝨嚙鶴青要食虎皆以小制大言在氣不在形也王起¶
唐貞觀時人博學有聲太宗甞撰字試之起曰臣於世¶
間字所不識者惟八駿圗中數字耳按八駿諸名具列¶
子華騮作服&KR2194;白義作白&KR2059;㤗丙作&KR0034;&KR0034;注引石經又¶
怪不可詰起謂之不識者盖謂其不合六書之義疑不¶
了了耳¶
¶
　　曲名有烏鹽角江鄰幾雜志云始教坊家人市鹽得一¶
<pb:KR3j0059_WYG_001-4a>¶
曲譜扵子角中翻之遂以名焉戴石屏有烏鹽角行元¶
人月泉吟社詩山歌䀨耳烏鹽角村酒柔情玉練槌¶
唐人云君苗無姓吕安無字此言何謂也按文選注吕¶
安字仲悌又應瑒有與従弟君苗書則唐人所云者止¶
謂史失其傳耳亦訓人不可不通文選也¶
¶
　　予往年過劍門關絶壁上見有唐明皇詩云劍閣横空¶
峻鑾輿出狩回翠屏千仞合丹嶂五丁開灌木縈旗轉¶
仙雲拂馬來乗時方在德嗟爾勒銘才是詩英華及諸¶
<pb:KR3j0059_WYG_001-4b>¶
唐詩皆不載故記于此¶
¶
　　又扵臨潼驪山之温湯見石刻元人一詞曰三郎年少¶
客風流夣繡嶺蠱瑶環漸浴酒發春海棠睡暖笑波生¶
媚荔子漿寒况此際曲江人不見偃月事無端羯鼔三¶
聲打開蜀道霓裳一曲舞破潼闗馬嵬西去路愁來無¶
㑹處但淚滿闗山空有香囊遺恨錦襪傳看玉笛聲沉¶
樓頭月下金釵信杳天上人間㡬度秋風渭水落葉長¶
安再過之石已磨為别刻矣¶
¶
<pb:KR3j0059_WYG_001-5a>¶
　　世說新語謂王羲之作蘭亭記人以方金谷序羲之甚¶
有欣色金谷序今不傳其實蘭亭之所祖也余舊得宋¶
人石刻一本今録于此其辭曰余以元康六年従太僕¶
卿出為使持節監青徐諸軍事征虜將軍有别廬在河¶
南縣界金谷澗中或高或下有清泉茂林衆果竹栢藥¶
草之屬莫不畢備又有水碓魚池土窟其為娛目歡心¶
之物備矣時征西大將軍祭酒王詡當還長安余與衆¶
賓共送往澗中晝夜逰宴屢遷共坐或登髙臨下或列¶
<pb:KR3j0059_WYG_001-5b>¶
坐水次時琴瑟笙筑合載車中道路並作及住令鼓吹¶
迭奏遂各賦詩以叙中懐或不能者罰酒三斗感性命¶
之不永懼凋落之無期故列叙時人官號姓名年紀又¶
寫詩著後後之好事者其覽之哉¶
¶
　　劉孝標注世說多引竒篇奥帙後劉須溪刪節之可惜¶
孝標全本予猶及見之今摘其一二以廣異聞¶
¶
　　鄧粲晉紀曰周伯仁應荅精神足以䕃映數人¶
¶
　　續晉陽秋曰張𤣥之少以學顯謝𤣥為㑹稽内史張𤣥¶
<pb:KR3j0059_WYG_001-6a>¶
之為吳興太守名亞謝𤣥亦稱南北二𤣥¶
¶
　　晉陽秋曰王導接誘應㑹少有忤者雖踈交常賔一見¶
多輸寫欵誠自謂為導所遇同之舊暱¶
¶
　　語林曰殷浩於佛經有所不了故遣人迎支道林林乃¶
虚懷欲往王右軍駐之曰深源思致淵富未易可當且¶
已所不解上人未必能通縦能服彼亦名不益高若不¶
合便䘮十年所保林公乃不往¶
¶
　　左思别傳云思作三都賦疾中猶改作蜀都賦云金馬¶
<pb:KR3j0059_WYG_001-6b>¶
電發扵髙岡碧山振翼而雲披鬼彈飛丸以礌礉火井¶
騰光而赫羲今本無鬼丸句(水經注瀘水傍瘴氣特惡氣中有物不見其形其作¶
有聲中木則折中人則害名為鬼弹)¶
¶
　　又曰左思造張載問岷蜀事交接亦踈皇甫謐西州高¶
士摯仲治宿儒知名非思倫匹劉淵林衛伯輿並蚤終¶
皆不為思賦序注也凡諸注解皆思自為欲重其文故¶
假借名姓也¶
¶
　　夏侯湛補亡詩曰既殷斯䖍仰說洪恩名定匡省奉朝¶
<pb:KR3j0059_WYG_001-7a>¶
侍昏宵中告退鷄鳴在門孳孳温恭夙夜是敦¶
¶
　　孫子荆除婦服詩曰時邁不停日月電流神爽登遐忽¶
已一周禮制有叙告除靈丘臨祠感痛中心若抽¶
¶
　　桓𤣥作王孝伯誄曰川岳降靈哲人是育既爽其靈不¶
貽其福天道茫昧孰則倚伏犬馬反噬豺狼翹陸嶺摧¶
高梧林殘故竹人之云亡邦國喪牧于以誄之爰旌芳¶
郁¶
¶
　　王隱晉書云晉帝詔徴蘇峻峻曰臺下云我反反豈得¶
<pb:KR3j0059_WYG_001-7b>¶
活耶我寧山頭望廷尉不能廷尉望山頭也¶
¶
　　續晉陽秋曰謝安優㳺山水以敷文析理自娱¶
¶
　　荀綽兖州記曰閭丘冲好音樂侍婢不釋管弦出入乗¶
四望車¶
¶
　　續晉陽秋曰獻之文義非所長而能撮其勝㑹故擅名¶
一時為風流之冠也¶
¶
　　曹娥碑在㑹稽而魏武楊脩未嘗過江(以上孝標世說注)¶
¶
　　隂鏗詩曰表柱應堪燭碑書欲有金上句用張華然燭¶
<pb:KR3j0059_WYG_001-8a>¶
化狐事下句碑生金事人鮮知之考水經注魏受禪碑¶
六字生金論者以為司馬金行故曹氏六世而晉代之¶
也又符子曰木生蝎石生金又賈逵祠前碑石生金干¶
寳以為晉中興之瑞郭璞傳碑生金庾氏禍至矣隂所¶
用盖出此¶
¶
　　俗傳燈蛾螢火所化故慕光¶
¶
　　月令鵙始鳴鵙即博勞也左傳謂之伯趙樂府謂之百¶
勞今不識為何鳥按禽經注云伯勞飛不能翺翔直刺¶
<pb:KR3j0059_WYG_001-8b>¶
而已形似鸜鵒但鸜鵒喙黄伯勞啄黑以此别之易林¶
曰鵙必单栖鵹必匹飛此鳥好隻飛未嘗雙性亦能擊¶
搏鷹集於林則盤旋鳴聒俟鷹飛輙擊之俗呼為鳯凰¶
皂𨽻言百鳥畏之也蜀中名鴐鵹滇中名鐵鸚哥又名¶
榨油郎五更輙鳴不止至曙乃息¶
¶
　　賈誼新書引髮子曰太平之世父無死子兄無死弟髮¶
姓僅見此漢唐君碑隂有處士閭葵班閭葵複姓僅見¶
此佛圖澄碑澄本姓濕濕姓僅見此戰國䇿衛有緤錯¶
<pb:KR3j0059_WYG_001-9a>¶
挐薄緤挐姓僅見此¶
¶
　　竹書紀年伊尹卒於沃丁之世盖百有五歳太公卒于¶
康王六年壽百有十歲¶
¶
　　漢無極山碑興雲祁祁雨我公田按顔氏家訓引詩亦¶
作有渰萋萋興雲祁祁毛傳云渰隂雲貎萋萋雲行貎¶
祁祁徐也此銘亦云興雲祁祁古經本雲字後世作雨¶
乃或改耳王介甫有雲之祁祁詩語本古經¶
¶
　　今俗稱義民字古亦有之見漢蔡湛碑隂¶
¶
<pb:KR3j0059_WYG_001-9b>¶
　　蔡君謨在杭日坐有客曰隋世稱丁真永草永乃知名¶
丁何人也蔡云道護豈其人耶法書要録丁覘與智永¶
同時善𨽻書世稱丁真永草非道護也君謨誤矣¶
¶
　　中州記載惠帝聞蛙鳴問之侍臣賈徹對曰在官為官¶
蛙在私為私蛙帝曰若是官蛙可給廩比北史所載為¶
詳蛙給廩已自異矣文中子作元經又曰帝問蛙鳴尤¶
可笑也然元經非出文中子盖阮逸贋作耳¶
¶
　　左傳方城以為城古本方本萬字古字萬亦作万故訛¶
<pb:KR3j0059_WYG_001-10a>¶
爾唐勒奏土論曰我是楚也世伯南土自越以至葉垂¶
宏境萬里故曰萬城也¶
¶
　　史記封禪書注引裴秀冀州記云緱氏仙人廟者昔有¶
王僑犍為武陽人為栢人令扵此登仙非王子僑也唐¶
詩王子求仙月滿臺又云可憐緱嶺登仙子猶自吹笙¶
醉碧桃盖世以王僑為王子喬誤也久矣¶
¶
　　水經注瀍水西有真人帛仲理墓墓前碑題曰仲理名¶
䕶益州巴郡人¶
¶
<pb:KR3j0059_WYG_001-10b>¶
　　柳子厚小石潭記潭中魚可百許頭皆若空逰無所依¶
此語本之酈道元水經注渌水平潭清潔澄深俯視㳺¶
魚類若乗空沈佺期詩魚似鏡中懸亦用酈語意也¶
¶
¶
¶
¶
¶
　　丹鉛餘録卷一¶
¶
