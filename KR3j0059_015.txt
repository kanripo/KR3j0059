# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:55.701790
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 15
<pb:KR3j0059_WYG_015-1a>¶
　　欽定四庫全書¶
¶
　　丹鉛餘錄巻十五　　　　　明　楊慎　撰¶
¶
　　秦焚書坑儒起於李斯乎斯之先固有為此説於秦者¶
矣韓非是也非之言曰世之愚學皆不知治亂之情讘¶
䛟多誦先古之書以亂當世之治又妄非有術之士聴¶
其言者危用其計者亂又曰羣臣為學門子好辯可亡¶
也又曰舎法律而言先王者上任之以國主以是過予¶
而臣以此徒取矣此與斯所言是古非今若合符節作¶
<pb:KR3j0059_WYG_015-1b>¶
俑者乃韓非匪斯也凡為異説者一則駭再則習始則¶
疑終則行矣宋儒有過求者乃謂斯之學出於荀卿焚¶
坑之禍卿有以啓之卿嘗入秦見應侯譏秦之無士矣¶
舎非而罪卿所謂洗垢而索瘢者耶¶
¶
　　古傳言羿射日落九烏烏最難射一日落九烏言射之¶
捷也而後世不得其説者遂以為射九日矣流俗謬説¶
而傳怪文士循名而騁竒異哉¶
¶
　　漢丞相衛綰奏郡國所舉賢良或治申商韓非蘓張之¶
<pb:KR3j0059_WYG_015-2a>¶
言亂國政請皆罷武帝可之綰之相業他無聞焉而此¶
一節加於蕭曹一等矣史稱孝武帝之美曰罷黜百家¶
綰之功可少哉¶
¶
　　漢書武帝紀建元二年有如日夜出諸家無註予觧之¶
曰曷言乎如日光如日也曷不言日夜出日不夜出夜¶
出非日也有不宜有也曷為書紀異也晉書書有日夜¶
出髙三丈遂日之矣班氏書法春秋復起亦不能易矣¶
班之叙傳自目為春秋考紀有意於續獲麟乎讀者愛¶
<pb:KR3j0059_WYG_015-2b>¶
傳志之宏博而忘考紀之簡嚴何哉¶
¶
　　阮籍詠懷詩西逰咸陽市趙李相經過顔延年以為趙¶
飛燕李夫人劉㑹孟謂安知非實有此人不必求其誰¶
何也不詳詩意咸陽趙李謂㳺俠近幸之儔漢書谷永¶
傳小臣趙李從㣲賤尊寵成帝常與㣲行者籍用趙李¶
字正出此若如顔延年説趙飛燕李夫人豈可言經過¶
如劉㑹孟言當時實有此人唐王維詩亦有日夜經過¶
趙李家豈唐時亦實有此人乎乃知讀書不詳考深思¶
<pb:KR3j0059_WYG_015-3a>¶
雖如延年之博學㑹孟之精鑒亦不免失之况下此者¶
耶¶
¶
　　左思三都賦序譏揚雄賦甘泉不當言玉樹青葱誤矣¶
揚雄言玉樹者武帝所作集衆寳為之以娯神非謂自¶
然生之猶下句言馬犀金人也¶
¶
　　劉履作選詩補註效朱子註三百篇其意良勤矣然曲¶
説强觧殊非作者之意如郭璞逰仙詩傅㑹於君臣治¶
道此何理耶且所見寡陋如儲光羲詩格澤為君駕格¶
<pb:KR3j0059_WYG_015-3b>¶
澤星名大人賦建格澤之長竿是也履乃云獅子名曰¶
白澤白與格相近白澤即格澤也此何異村學䆒之欺¶
小童耶甘氏星經彼未㸃目諸史天文志亦當觸手臆¶
説若此何以註為又以唐宋詩續選唐詩選未盡善宋¶
詩尤駁如王安石雲山詩子今此去來無時予有不可¶
誰予規此乃宋之極下者而履乃取之且云宋諸家未¶
有過之者此何異背瞳眯目人語乎¶
¶
　　白樂天半開花詩西日憑輕照東風莫殺吹自註殺去¶
<pb:KR3j0059_WYG_015-4a>¶
聲音厦俗語太甚曰殺容齋随筆序殺有好處元人傳¶
竒忒風流忒殺思今京師語猶然太曰殺太髙曰殺髙¶
此假借字俗書作傻平水韻傻俏不仁一曰不慧也¶
¶
　　老子眀道若昩夷道若類進道若退上徳若谷大白若¶
辱廣徳若不足建徳若偷質直若渝大方無隅大器晚¶
成大音希聲大象無形文皆用韻三句一易李斯㤗山¶
刻文其祖此乎¶
¶
　　漢志川塞谿垘水澹池長澹音潭水溢也文選澹淡浮¶
<pb:KR3j0059_WYG_015-4b>¶
澹音澹淡音琰澹䑓㓕眀亦音潭管子淮南子注皆音¶
潭今誦文選者澹淡作一音雌霓謬呼久矣¶
¶
　　漢之待宗室其嚴乎河間獻王子禮以恐猲取鷄失侯¶
罪亦㣲矣獻王漢之賢維城也三子一以取鷄失侯二¶
以酎金失侯曷不以其父之賢而原之乎意者景帝先¶
有意立獻王而武帝憾之乃發於其子歟¶
¶
　　世傳公冶長能通鳥語不見于書惟唐沈佺期燕詩云¶
不如黄雀語能免冶長灾白樂天烏鶴贈荅詩序云余¶
<pb:KR3j0059_WYG_015-5a>¶
非冶長不能通其意似實有其事或在亡逸書中如衝¶
波傳魯定公記之類今無所於考耳¶
¶
　　老子服文采帯利劍厭餘食而資貨有餘此之謂盗竽¶
韓非觧云竽也者五聲之長也竽唱則衆樂皆和大姦¶
唱則小盗皆和故曰盗竽今本誤作盗夸與竽字相近¶
而誤也¶
¶
　　夜漏五五相遞為二十五唐李郢詩二十五聲秋㸃長¶
韓退之詩鷄三號更五㸃是也至宋世國祚長短䜟有¶
<pb:KR3j0059_WYG_015-5b>¶
寒在五更頭之忌宫掖及州縣更漏皆去五更後二㸃¶
又并初更去其二以配之首尾止二十一㸃非古也至¶
今不改焉¶
¶
　　古篆三畫均為玉二畫近上為王王加二曲于旁為□¶
音栗治玉之工周禮玉人是也吕氏春秋有公玉姓漢¶
公玉帯其後也自篆改為𨽻後人皆不識玉字矣¶
¶
　　徘徊二字始于漢人髙后紀徘徊往來思𤣥賦馬倚輈¶
而徘徊息夫躬辭鸞徘徊兮注徘徊不得其所也茂陵¶
<pb:KR3j0059_WYG_015-6a>¶
書屋皆徘徊重屬行之移晷不能偏是也徐鉉注説文¶
乃云徘徊寛衣之貎字當作裴回誤矣¶
¶
　　古筭法與今不同筭器亦不同筭法之異見孫子筭經¶
猶可考見筭器則不可見矣漢書律厯志云筭法用竹¶
徑一分長六寸二百七十一枚而成六觚為一握所以¶
為筭法之用也三禮圗有六觚筭法形如六角米箕又¶
有方圓筭法形圓中方為四羃餘圓為四庣沈存中謂¶
筭法用赤籌黒籌以别正副之數詳此亦見其槩矣¶
¶
<pb:KR3j0059_WYG_015-6b>¶
　　漢世有東第所謂爵為通侯列居東第是也有西第馬¶
融作大將軍西第頌是也有北第賜夏侯嬰北第第一¶
是也獨無南第盖避南靣之故歟¶
¶
　　王莽詔曰三皇象春五帝象夏三王象秋五霸象冬宋¶
邵氏皇極經世之説祖之¶
¶
　　賈誼鵩賦僒若囚拘蘓林音欺全反師古云蘓音是也¶
南唐張佖辯之曰説文窘音渠隕切李善文選註窘囚¶
拘之貎五臣注窘困也其字並不從人惟孫强新加字¶
<pb:KR3j0059_WYG_015-7a>¶
玉篇及開元文字有作僒然者皆音渠隕切疑蘓音誤¶
今誼從説文音余按此句漢書作僒若囚拘史記作攌¶
若囚拘窘當音渠隕反攌當音斯全反攌即今拴字也¶
史記漢書所見異辭當各從本文觧之所謂離之則雙¶
美合之則兩傷也蘓盖以史記之音而移之漢書宜其¶
誤而不通張佖辯之是也但不知蘓音之誤所由耳聊¶
為詳説之揚雄云一卷之書必立之師斯雖細事亦誠¶
難哉¶
¶
<pb:KR3j0059_WYG_015-7b>¶
　　論語文莫吾猶人也晉書欒肇論語駁曰燕齊謂勉强¶
為文莫陳騤雜識云方言侔莫强也凡勞而勉若云努¶
力者謂之侔莫此説甚異聊存之以廣多聞¶
¶
　　謝脁詩風動萬年枝唐詩青松忽似萬年枝三體詩注¶
以為冬青非也草木疏云檍木枝葉可愛二月花白子¶
似杏今官園種之取億萬之義改名萬嵗樹即此也¶
¶
　　史記上有檮蓍下有伏龜徐廣云檮音稠左傳八元八¶
凱有檮戭漢書藝文志有公檮生師古曰檮直由切其¶
<pb:KR3j0059_WYG_015-8a>¶
字從木霍去病傳有檮余山獨孟子檮杌之檮今音濤¶
盖因陸徳眀九經釋音而誤也左傳杜預注曰檮杌凶¶
頑無檮匹也以此証之則檮杌亦當音稠¶
¶
　　栁文轉喉觸諱本漢食貨志揺手觸禁之語¶
¶
　　詩曰民之初生自土沮漆齊作自杜沮漆言公劉避狄¶
而來居杜與沮漆之地杜水名即杜陽也據文義作杜¶
為長¶
¶
　　薛瓉注漢書引汲郡古文云晉武公滅荀以賜大夫原氏¶
<pb:KR3j0059_WYG_015-8b>¶
黯是為荀叔又引翟章救鄭次于南屈又引梁惠王發¶
逢忌之藪以賜民今浚儀有逢陂忌澤是也按此數條¶
今汲冡書不載則今之汲冡書非發冡所得眀矣汲冡¶
書古之逸周書也¶
¶
　　公劉詩曰止旅乃宻芮鞠之即鞠韓詩作&KR0008;班孟堅云¶
弦中谷芮水出西北東入涇詩芮&KR2101;雍州川也師古云¶
&KR2101;讀與鞠同¶
¶
　　漢地理志陳倉有上公眀星黄帝孫舜妻肓冡祠即堯¶
<pb:KR3j0059_WYG_015-9a>¶
之二女乎别一人乎古事茫昩傳疑可也¶
¶
　　工官鹽官鐡官銅官錦官服官羞官尊官渴官林官疇¶
官湖官陂官樓船官發弩官均輸官橘官(在魚復)苑官洭¶
浦官(在南海)皆秦官名而漢因之雜見于諸傳百官表不¶
悉載者㣲乎㣲者也¶
¶
　　老子曰攘臂而仍之又仍無敵攘無臂漢蓻文志據行¶
事仍人道仍訓因也古文中亦鮮用仍字¶
¶
　　晉書云陶淵明讀書不求甚觧此語俗士之見後世不¶
<pb:KR3j0059_WYG_015-9b>¶
曉也余思其故自兩漢來訓詁盛行説五字之文至于¶
二三萬言如秦近君之訓堯典曰稽古者比比皆是後¶
進彌以馳逐漫羡而無所歸陶心知厭之故超然真見¶
獨契古初而晚廢訓詁俗士不逹便謂其不求甚觧矣¶
又是時周續之與學士祖企謝景夷從刺史檀韶聘&KR0688;¶
禮城北加以讎校所住公廨近于馬肆淵眀示以詩云¶
周生述孔業祖謝響然臻馬隊非講肆校書亦已勤盖¶
不屑之也觀其詩云先師遺訓今豈云墜又曰詩書敦¶
<pb:KR3j0059_WYG_015-10a>¶
夙好又云㳺好在六經又云汎覽周王傳流觀山海圖¶
其著聖賢羣輔録三孝傳賛考索無遺又䟦之云書傳¶
所載故老所傳盡于此矣豈世之鹵莾不到心者耶予¶
嘗言人不可不學但不可為講師溺訓詁見淵眀傳語¶
深有契耳¶
¶
　　漢食貨志云后稷始甽田以二耜為耦廣尺深尺曰甽¶
顔籀云甽者田中&KR1474;也田&KR1474;之法耜廣五寸二耜相耦¶
一耦之伐廣尺深尺謂之甽六甽而為一畆甽即畎也¶
<pb:KR3j0059_WYG_015-10b>¶
吕覽引后稷書曰能使吾土靖而甽浴土乎又曰上田¶
棄畆下田棄甽又耜博八寸所以成甽也又曰畆欲廣¶
以平甽欲小以深以此証之則漢志言甽田始于后稷¶
有徵齊民要術又載伊尹甽田法制大抵從后稷其稱¶
伊尹者豈尹嘗用后稷之法以訓民乎¶
¶
　　洪邁老圃賦云織女耀而𤓰薦大昴中而芋食春秋元¶
命包云織女星主𤓰果孝經援神契云仲冬昴星中收¶
芋莒正用此二事而人罕知其所出¶
¶
<pb:KR3j0059_WYG_015-11a>¶
　　周禮注殳以積竹八觚建于兵車説文柲櫕也毛詩竹¶
閉考工記秦無廬史棘矜注皆以積竹釋之徐鉉説文¶
注曰積竹謂削去白取其青處合之取其有功即今之¶
櫕竹法也¶
¶
　　今之云字乃員之省文秦誓雖則員然注云云員毛詩¶
聊樂我云石鼔文君子員獵員逰¶
¶
　　古者天子諸侯繼立踰年而始稱元年終一主為一元¶
未有一主而再稱元者也漢文帝信新垣平之言再稱¶
<pb:KR3j0059_WYG_015-11b>¶
後元自後武帝更十數紀元歴代皆然俗諺有亂主年¶
年改號窮士日日更名之譏然予觀長厯云秦惠文十¶
四年更為元年則其謬不始于漢文矣又晉惠大安二¶
年長沙王乂事敗成都王頴改年為永興是一嵗而二¶
號齊欝林王改元隆昌海陵王改元延興眀帝改元建¶
武是一嵗而三號史冊書法混淆俗諺云亂誠是也¶
¶
　　筆陣圖乃羊欣作李後主續之今陜西刻石李後主書¶
也以為羲之誤矣¶
¶
<pb:KR3j0059_WYG_015-12a>¶
　　曹操㓜子蒼舒死求邴原死女合𦵏史以為譏余觀周¶
禮地官禁嫁殤者注謂生時非夫婦死而𦵏相從嫁殤¶
嫁死人則此俗古已有之今民間猶有行焉而無禁也¶
周禮秋官有屋誅之文鄭𤣥注曰夷三族也古者罪人¶
不孥豈有夷三族著之令典古者屋誅盖漢人下蚕室¶
之類耳鄭𤣥瞀儒曲見誤天下而䧟人主得罪名教大¶
矣¶
¶
　　師開鼔琴以東方西方之聲而知室之朝夕師曠吹律¶
<pb:KR3j0059_WYG_015-12b>¶
以南風北風之聲而知軍之勝敗藝之精也通乎天人¶
今之藝師有此乎(師開事見晏子)¶
¶
　　君子獨立不慙于影獨寢不慙于䰟此晏子語也今例¶
知為宋人語不知祖于晏子¶
¶
　　釋名曰以丹注靣曰的子本天子諸侯有羣妾以次進¶
御有月事者止不御難于口陳故注此於靣灼然而識¶
也王粲神女賦曰施𤣥的結羽釵傅𤣥鏡賦曰珥眀璫¶
之雙照㸃隻的以發姿張景陽扇賦皎質皦鮮𤣥的㸃¶
<pb:KR3j0059_WYG_015-13a>¶
鋒漢律姅變亦謂月事也¶
¶
　　宋賞花釣魚和詩徘徊無别押者優人有徘徊太多之¶
謔余思漢書相如傳有安翔徐徊昭帝廟號從徊揚雄¶
賦有徊徊徨徨唐松陵詩有遲徊庾信文有徠徊當時¶
諸公未之精思耳何遽謂無耶¶
¶
　　杜子美有從韋眀府續處覔錦竹兩三叢詩黄鶴注云¶
考竹譜竹紀無錦竹意以其文如錦名之竹紀有蒸竹¶
䈄堕竹其皮類繡豈即此乎余觀錦竹他無見惟杜詩¶
<pb:KR3j0059_WYG_015-13b>¶
有之劉㑹孟批杜錦樹行云題曰錦樹使人刮目錦竹¶
亦新惜無拈出者耳近閲梅宛陵集錦竹詩曰雖作湘¶
竹紋還非楚筠質化龍徒有期待鳳曾無實本與凡草¶
俱偶親君子室又注其下云此草也似竹而斑始知黄¶
鶴有金注之昬耳¶
¶
　　唐書規影征賦即今律文影射之語¶
¶
　　廣雅曰夠多也音遘今人謂多曰夠少曰不夠是也文¶
選魏都賦繁富夥夠不可单究五臣注誤音作平聲不¶
<pb:KR3j0059_WYG_015-14a>¶
知夠䆒本文自協韻也¶
¶
　　杜詩鬭鷄初賜錦舞馬更登牀馬舞古有之山海經述¶
海外太欒之野夏后啓於此舞九代之馬杜氏通典鳳¶
花廐有蹀馬俯仰騰躍皆合節奏眀皇嘗令教舞馬百¶
駟又施三層板牀乗馬而上抃轉如飛或命壯士舉榻¶
馬舞其上觀此説則杜詩登牀之語盖紀實也(南史河南國進¶
赤龍駒能拜伏善舞)¶
¶
　　倦㳺録述流蘓之制但云五綵同心而下垂者莫能言¶
<pb:KR3j0059_WYG_015-14b>¶
其始黄公紹書林亦止引晉書割流蘓為馬帴皆後世¶
幃帳間所懸耳古者流蘓盖樂器之節前漢書禮樂志¶
薛瓉注作流遡周禮金鐲節鼓鄭𤣥注云後世合宫懸¶
用之而有流蘇之飾樂器而用以為幃帳之懸則自晉以¶
後始也¶
¶
　　今之𤓰州非允戎之𤓰州今之南陽非晉啓之南陽今¶
之鎬非來歸之鎬今之平陸非孟子之平陸(唐天寳中鑿月河得¶
古鉄上有平陸二字眀皇改河北縣為平陸縣)今之新都非王莽所封之新都¶
<pb:KR3j0059_WYG_015-15a>¶
(王莽新都在南陽見後漢書志注)¶
¶
　　王子玉琫而珧珌諸侯盪琫而璆珌此古禮之言毛萇¶
引之以釋詩也¶
¶
　　曹真有名駃號驚帆言馳驟如風帆也俗遂制颿字音¶
義與帆同然亦贅矣¶
¶
　　唐李涪云後魏李啓撰聲韻十卷夏侯該撰四聲韻畧¶
十二卷至陸法言採諸家纂述而為己有原其著述之¶
初士人尚多專業經史精練罕有不述之文故切韻未¶
<pb:KR3j0059_WYG_015-15b>¶
為時人之所急後代學問日淺尤少尃經或捨四聲則¶
秉筆多礙自爾遂為切要之具然呉音乖舛不亦甚乎¶
今依之以上聲呼恨去聲呼恐與若得不為有識者所¶
笑乎夫呉民之言如病瘖風而噤每啓其口則語淚喎¶
呐随聲下筆竟不自悟涪之言若此譏之甚矣然陸氏¶
所著亦本先儒觀其注云徐邈讀鄭司農讀劉昌宗讀¶
示不敢臆説也如越席之越音活華而晥之晥音滑隆¶
凖之凖音拙假借之假音嫁牢愁之愁音曹玉鸞啾啾¶
<pb:KR3j0059_WYG_015-16a>¶
之啾音銚皆有據證非盡屬吳音涪之譏亦過哉¶
¶
　　左傳公若謂圉人曰爾欲吳王我乎三國志欲曹爽我乎¶
宋人奏議云是欲劉裕我也皆祖左氏句法¶
¶
　　劉欣期益州記鸏䴀水鳥黄啄長尺餘南人以為酒器¶
盖即今之鶴頂也¶
¶
　　鍾繇字元常取咎繇陳謨彰厥有常之義也今多以繇¶
音由非晉世説載庾公謂鍾㑹曰何以久望卿遥遥不¶
至盖舉其父諱以嘲之此可証矣¶
¶
<pb:KR3j0059_WYG_015-16b>¶
　　左太冲詩衣被皆重池池被之心如池也李太白詩亦¶
有綠池障泥錦之句又裝潢家以卷縫罅處為玉池也¶
黄山谷詩蕨牙初長小兒拳以為竒句然太白詩已有¶
不知行徑下初拳㡬枝蕨之句已落第二義矣¶
¶
　　揚雄賦鷤䳏蘓林音殄絹師古音弟桂字書云鷤䳏伯¶
勞也蜀童謠有陽雀呌鷤䳏央之語雄蜀人用方言未¶
可知也審若是師古之音得矣¶
¶
　　陸羽茶經言茶有九難隂采夜焙非造也嚼味嗅香非¶
<pb:KR3j0059_WYG_015-17a>¶
别也膏薪庖炭非火也飛湍壅潦非水也外熟内生非¶
炙也碧粉縹塵非末也操艱攪遽非煮也夏興冬廢非¶
飲也膩鼎腥甌非器也¶
¶
　　嵇含南方草木狀云蒟醬蓽茇也大而紫曰蓽茇小而¶
青曰蒟醬可以調食故曰醬今永昌人猶以蓽茇為豆¶
豉是可証也自本草注以蒟醬為㯽榔蒌子非也佐㯽¶
郎蒌子自名扶留藤見蜀都賦草木狀亦具列于㯽榔¶
條下與蒟醬全不同¶
¶
<pb:KR3j0059_WYG_015-17b>¶
　　文選不收蘭亭記議者謂絲竹管弦四言兩意非也絲¶
竹管弦本漢書語古人文辭故自不厭鄭重如易曰眀辨¶
晳也莊子云周徧咸詩云昭眀有融髙朗令終宋玉賦¶
旦為朝雲古樂府云暮不夜歸左傳云逺哉遥遥邯郸¶
淳碑云丘墓起墳古詩云被服羅衣裳莊子吾無糧我¶
無食後漢書食不充糧在今人則以為複矣¶
¶
　　漢書引尚書放命圯族又無敖逸欲有邦皆與今文異¶
又引論語君子之道焉可憮也注憮同也¶
¶
<pb:KR3j0059_WYG_015-18a>¶
　　左傳屈蕩户之漢書王嘉坐户殿門失闌免顔師古注¶
户止也又左傳門于陽州公羊傳無人門其義相同止¶
户曰户禦門曰門也¶
¶
　　羲之諸帖多用古字古山嶺之嶺但作領漢書梅領隃¶
領是也蘭亭帖崇山峻領實述用之唐褚遂良加山作¶
嶺贅矣又書岷嶺作汶領初月帖淡悶干嘔淡古淡液¶
之淡干古干濕之干今以淡作痰干作乾非也¶
¶
　　劉貢父漢書注云楊氏有兩族赤泉氏從木子雲自叙¶
<pb:KR3j0059_WYG_015-18b>¶
其受氏從才而楊修書稱曰脩家子雲又似震族不知¶
文士聊如此云其無實然也¶
¶
　　今人别號菴字印章往往不同縁説文本無菴字庵彌¶
俗也予嘗考之菴字古書所用者蜀都賦八方菴藹王¶
充論衡桃李梅杏菴丘蔽野皆取菴覆之義至三國及¶
晉始有菴幔菴閭之語與今人所用菴字義同菴字不¶
可謂不古也但篆籀以説文為宗説文不載之字用於¶
印章似為未安又按古篆有作葊者又止借弇者石鼔¶
<pb:KR3j0059_WYG_015-19a>¶
文作&KR0034;其字從穴穴亦人居也近見溫陵古寺一冊有¶
元人止菴印章菴字作盫詳玉篇皿部有盫烏含切覆¶
盖也考古閣有伯戔饋盫盫器名而借為菴舍字恐舍¶
形似器亦猶漢闕之觚稜其形亦本酒器也未知是否¶
以俟知者¶
¶
　　朱晦翁謂孔子言伯夷求仁得仁又何怨今觀太史公¶
作伯夷傳滿身是怨此言殊不公今試取伯夷傳讀之¶
始言天道報應差爽以世俗共見聞者嘆之也中言各¶
<pb:KR3j0059_WYG_015-19b>¶
從所好决擇死生輕重以君子之正論折之也一篇之¶
中錯綜震蕩極文之變而議論不詭于聖人可謂良史¶
矣宋人不逹文體是以不得遷之意而輕為立論真西¶
山文章正宗云此傳姑以文取其言又謬若道理有戾¶
即不成文文與道豈二事乎益見其不知文也本朝又¶
有人補訂伯夷傳者異哉¶
¶
　　漢宫一百四十五多下珠簾閉𤨏窓何處營巢夏將半¶
茅簷煙寺語雙雙此杜牧燕子詩也一百四十五見文¶
<pb:KR3j0059_WYG_015-20a>¶
選注大抵牧之詩好用數目垜積如南朝四百八十寺¶
二十四橋眀月夜故鄉七十五長亭是也¶
¶
　　唐李嗣真論右軍書不同往往以變格難儔其書樂毅¶
論太史箴其體正直有忠臣烈士之象告誓文曹娥碑¶
其容憔悴有孝子順孫之象逍遥篇孤鴈賦有抱素㧞¶
俗之象皆見義以成字非得以獨妍也嗣真所舉諸字¶
之目盖皆右軍得意之筆然傳于石刻亦鮮矣太史箴¶
書譜尚有其目逍遥篇孤鴈賦並其目亦不知則右軍¶
<pb:KR3j0059_WYG_015-20b>¶
之書盖泰山一毫芒存于世爾¶
¶
　　世傳西施随范蠡去不見所出只因杜牧西子下姑蘓¶
一舸逐鴟夷之句而附㑹也予竊疑之未有可證以折¶
其是非一日讀墨子曰呉起之裂其功也西施之沉其¶
美也喜曰此呉亡之後西施亦死于水不從范蠡去之¶
一證墨子去呉越之世甚近所書得其真然猶恐牧之¶
别有見後檢修文御覽見引呉越春秋逸篇云吳亡後¶
越浮西施于江令随鴟夷以終乃笑曰此事正與墨子¶
<pb:KR3j0059_WYG_015-21a>¶
合杜牧未精審一時趂筆之過也盖呉既㓕即沉西施¶
于江浮沉也反言耳随鴟夷者子胥之譛死西施有力¶
焉胥死盛以鴟夷今沉西施所以報子胥之忠故云随¶
鴟夷以終范蠡去越亦號鴟夷子杜牧遂以子胥鴟夷¶
為范蠡之鴟夷乃影撰此事以堕後人于疑網也既又¶
自笑曰范蠡不幸遇杜牧受誣千載又何幸遇予而雪¶
之亦一快哉¶
¶
　　春秋緯云代殷者&KR0078;昌日衣青光衣之為言被也如人¶
<pb:KR3j0059_WYG_015-21b>¶
著衣選詩繁星衣青天注者不逹改衣為依非¶
¶
　　唐世詩人多用金膏水碧字但知為竒寳之屬莫究其¶
出也穆天子傳示汝黄金之膏束晳曰金膏可以續骨¶
崔寔政論呼吸吐納非續骨之膏水碧水玉也山海經¶
耿山多水碧墨子大藥有水脂碧唐詩絶頂水底花開¶
謝向淵腹攬之不可得滴瀝空在掬又採碧時逢婺女¶
船¶
¶
　　近傳邵文敬半江帆影落樽前之句以為竒絶遂號為¶
<pb:KR3j0059_WYG_015-22a>¶
邵半江然唐趙嘏詩半江帆盡見分流之句宋米元章¶
亦云六朝山色落樽前已落前人第二矣¶
¶
　　古書善字訓多毛詩女子善懷前漢志岸善崩後漢紀¶
蠶麥善收晉春秋陸雲善笑皆訓多也¶
¶
　　郭象莊子注多俊語如云煖焉若春陽之自和故澤榮者¶
不謝凄乎如秋霜之自降故彫落者不怨李白用其語¶
為詩草不謝榮於春風木不怨落於秋天又云舍之悲¶
者操之不能不慄又云寄去不樂者寄來則荒矣蘓東¶
<pb:KR3j0059_WYG_015-22b>¶
坡用其意為詩曰君看厭事人無事乃更悲晉人語本¶
自㧞俗况子𤣥之韻致乎宜為李蘓兩公之欣賞也¶
¶
　　古文安為語助猶言抑也或作安或作按荀子安特將¶
學雜識志順詩書而已禮記三年問作焉戰國䇿秦與¶
韓為上交秦禍案移于梁矣秦與梁為上交秦禍案移¶
于趙矣吕氏春秋呉起謂商文曰置質為臣其主安重¶
釋璽辭官其主安輕盖當時人通以安為語助或方言¶
耳又漢華嶽碑雲臺碑並以安為焉字¶
<pb:KR3j0059_WYG_015-23a>¶
¶
¶
¶
¶
¶
¶
¶
¶
<pb:KR3j0059_WYG_015-23b>¶
¶
¶
¶
¶
¶
¶
¶
¶
　　丹鉛餘録卷十五¶
¶
