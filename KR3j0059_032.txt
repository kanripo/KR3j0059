# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:56.466505
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 32
<pb:KR3j0059_WYG_032-1a>¶
　　欽定四庫全書¶
¶
　　丹鉛摘録卷三　　　　　明　楊慎　撰¶
¶
　　商伊尹壽百有五歲見竹書紀年周太公壽百有¶
十歲見金石録漢竇公本魏文侯樂官至漢文帝¶
時二百八十歲見懷瓘書斷魏羅結壽百三十歲¶
趙逸五百歲見北史唐李元爽一百三十有六歲¶
見白樂天集蜀范長生先事劉𤣥徳至李特時一¶
百三十餘年嶺南雞窠老翁年二百餘宋譙定¶
¶
<pb:KR3j0059_WYG_032-1b>¶
　　百三十餘嵗猶横經授易見蜀志則彭祖之壽非¶
誣也¶
¶
　　按耆耋作齒臷義周前漢書犬馬齒臷釋名臷鐵也皮¶
膚墨色如鐵也又詩話耋之謂昳也¶
¶
　　許彦同詩話云蜀道觀中鑿井得一碑刻文似賦似賛¶
曰有物有物可大可乆采于蠶食之前用乎火化之後¶
成湯自上而臨下夷父處中而見受氣應朝光功參夜¶
漏白英聚而雪殘黄酥凝而金醜轉制不已神趣鬼&KR0008;¶
<pb:KR3j0059_WYG_032-2a>¶
金與玉與天年永壽無著于文訣之在口又珊瑚鈎詩¶
話曰度世古𤣥歌曰始青之下月與日兩半銅斗合成¶
一大如彈丸黄如橘就中佳味甜如蜜出彼玉堂入金¶
室子若得之慎勿失¶
¶
　　譙秀蜀紀載蜀之八仙首容成公云即鬼容區隠於鴻¶
蒙今青城山也次李耳生于蜀今之青羊宫三曰董仲¶
舒亦青城山隠士非三䇿之仲舒也四曰張道陵今大¶
邑鶴鳴觀五曰莊君平卜肆在成都六曰李八百龍門¶
<pb:KR3j0059_WYG_032-2b>¶
洞在新都七曰范長生在青城山八曰爾朱先生在雅¶
州有手壹石刻五經在洞中好事繪為圖¶
¶
　　玉女投壺每投十枝百二十梟設有入不出者天帝為¶
之㗨噓梟一作嬌楊大年詩書題枉是藏三尺壺天誰¶
同賽百嬌謝無逸詞雙粲枕百嬌壺¶
¶
　　東觀漢記今日嵗首謂上雅酒閜也魏文帝典論荆州¶
牧劉表子弟以酒器名三爵上者曰伯雅中者曰中雅¶
小者曰季雅隠窟雜志宋時閬州有三雅池古有修此¶
<pb:KR3j0059_WYG_032-3a>¶
池得三銅器狀如酒杯各有篆文曰伯雅仲雅季雅當¶
時雖以名池而不知為劉表物也廣韻㿿字注云酒器¶
㿿即雅字也呉均詩聊傾三雅巵今人語曰雅量伎人¶
送酒曰雅酒葢本此云¶
¶
　　賀充五代石晉時人死而復生至宋真宗時東封泰山¶
出謁帝不之省東坡謫黄州亦來訪坡亦不之竒也此¶
事殊可詫而近日朝邑劉太守偉死已二十年其親友¶
韓邦竒復見之與之飲食亦不敢問其何來也此事不¶
<pb:KR3j0059_WYG_032-3b>¶
可謂無但難以理推爾¶
¶
　　通鑑四皓姓名王㓜學集覧㨿陳留志及陶潜四八目¶
為説東薗公一也綺李季二也夏黄公三也甪里先生¶
四也陳濟正誤以綺李季為一人黄公為一人妄引杜¶
詩黄綺終辭漢為㨿其說杜撰可笑且詩人稱古人姓¶
名多剪截便於音韻如稱司馬長卿為馬卿稱東方朔¶
為方朔唐詩有稱東薗公為薗公者葢亦此例豈足為¶
㨿乎¶
¶
<pb:KR3j0059_WYG_032-4a>¶
　　四皓有羽翼太子之功其没也惠帝為之製文立碑此¶
乃上世人主賜葬人臣恤典之始通典文獻通考皆不¶
之載而四皓碑目集古錄金石錄鄭樵金石略皆遺之¶
獨見于任昉文章縁起故特表出之¶
¶
　　邊讓章華臺賦歸乎生風之廣厦兮修黄軒之要道擕¶
西子之弱腕援毛嬙之素肘注云黄帝軒轅氏得房中¶
之術于素女握固吸氣還精補腦留年益齡長生忘老¶
張平子詩明燈巾粉卸設圖衾枕張素女為我師天姥¶
<pb:KR3j0059_WYG_032-4b>¶
教軒皇¶
¶
　　北齊竇泰其母夢風雷暴起電光奪目駛寤而驚汗遂¶
有娠著朞而不産大懼有巫媪曰渡河湔裙産子必易¶
從之生泰宋胡宿銀河詩猶餘仙媪湔裙水幾見星妃¶
度韈塵用此事也¶
¶
　　張魯之女曽浣衣于山下有白霧濛身因而孕焉耻之¶
自殺將死謂其婢曰我死可破腹視之婢如其言得龍¶
子一雙送之漢水既而𦵏于山頂復有龍數至墓前成¶
<pb:KR3j0059_WYG_032-5a>¶
蹊今其墓在褒城縣又有魯女搗衣石庾信詩所云南¶
國女郎砧也¶
¶
　　魏孝昭時清河崔羅什弱冠有才望經長白山夫人墓¶
忽見朱門粉壁樓臺相望俄有青衣出曰女郎須見崔¶
郎什遂前入就床坐女與什温良室内二婢秉燭呼一¶
婢令以玉夾膝置什前什素有才藻頗善風詠雖疑其¶
非人亦愜心好也女曰比見崔郎息駕庭樹素君吟嘯¶
故欲一叙玉顔什遂問曰貴夫氏願告其名女曰狂夫¶
<pb:KR3j0059_WYG_032-5b>¶
劉孔才之第二子名瑶字仲璋比有罪被攝仍去不返¶
什乃下床辭出¶
¶
　　杜子美詩不嫁惜娉婷此句有妙理讀者忽之耳陳后¶
山衍之云當年不嫁惜娉婷施朱傅粉學後生不惜捲¶
簾通一顧怕君着眼未分明深得其解矣葢士之仕也¶
猶女之嫁也士不可輕于從仕女不可輕于許人也着¶
眼未分明相知之不深也古之人有相知之深審而始¶
出以成其功者伊尹孔明是也有相知不深確乎不出¶
<pb:KR3j0059_WYG_032-6a>¶
以全其名者嚴光蘇雲卿是也有相知不深闖然以出¶
身名俱失者劉歆荀彧是也白樂天詩寄言痴小人家¶
女慎勿將身輕許人亦子美之意乎¶
¶
　　進士鄭殷彞旅遊㑹稽寓唐安寺見粉壁有題云瑯琊¶
王氏霞卿光啟三年陽春二月登于是閣臨軒轉恨覩¶
物増悲雖看煥爛之花但比凄凉之色時有輕綃捧研¶
小玉觀題詩曰春來引歩暫尋幽愁見風光倚寺樓正¶
好開懷對烟月雙眉不展自如鉤鄭生和曰題詩仙子¶
<pb:KR3j0059_WYG_032-6b>¶
此曽遊應是尋春别鳯樓賴得從來未相識免教錦帳¶
對銀鈎霞卿乃邑宰韓嵩自京師挈之任所嵩遇暴冦¶
而卒鄭生欣然謁之霞卿竟辭以疾而不見焉但令總¶
角婢子輕綃持詩荅曰君是烟霄折桂身聖朝方切用¶
儒珍正堪西上文場戰空向途中眤婦人鄭得詩大慙¶
而去唐昌中三鄉有女子題詩于壁曰西逐良人西入¶
闗良人身殁妾空還謝娘衛女不相待為雨為雲過此¶
山進士陸真洞王祝王條劉谷李昌鄴王碩李傐張綺¶
<pb:KR3j0059_WYG_032-7a>¶
髙衢事水賈馳十一人和之曰三鄉略未聞謁之不内¶
恧而退焉¶
¶
　　有瀛海之渉人晤崑崙之山客各陳風土并其物色海¶
人曰横海有魚厥大不知其幾何額着三山之頂一吸¶
萬頃之波山客曰鄧林有木圍三萬尋直穿星漢而無¶
杪旁䕃八夤而交隂齊諧氏曰微爾漁暨樵邈矣其&KR0008;¶
不見吾國之大人合山海于一餉折木為䇿短不可杖¶
釣魚為泔不足充餔餦海人俛麋山客膠頥齊諧忽而¶
<pb:KR3j0059_WYG_032-7b>¶
去矣夷堅聞而志之(余醉中題漁樵問對圖澷志于此)¶
¶
　　范陽盧氏母王氏撰天寳迴文詩凡八百十二字循環¶
有數若寒暑之遞遷應變無方謂隂陽之莫測與蘇若¶
蘭事相類¶
¶
　　說文娃圜深目貌一曰呉楚之間謂好曰娃呉有館娃¶
揚雄賦資掫娃之珍髦師古曰美女也史記趙主父内¶
呉廣女娃嬴孟姚徐廣引古史考云内其女曰娃此因¶
内女之文而妄說也¶
¶
<pb:KR3j0059_WYG_032-8a>¶
　　妬女者介之推妺也廟在并州壽陽縣妬婦津在洛水¶
即劉伯玉妻死投此水為神¶
¶
　　毛萇曰女留他邑不肯時行故至大星煌煌然孔頴達¶
曰女留不嫁必為人之色故曰女留他邑¶
¶
　　沈約文積絲成綵散繭勝花言女工之妙也¶
¶
　　畫家七十二色有檀色淺赭所合古詩所謂檀畫荔枝¶
紅也而婦女暈眉色似之唐人詩詞多用試舉其略徐¶
凝宫中曲云檀粧惟約數條霞花間詞云背人勻檀注¶
<pb:KR3j0059_WYG_032-8b>¶
又鈿昏檀粉淚縱横云又臂留檀印齒痕香又斜分八¶
字淺檀蛾是也又云卓女燒春醲美小檀霞則言酒色¶
似檀色伊孟昌黄蜀葵詩檀㸃佳人噴異香杜衍雨中¶
荷花詩檀粉不勻香汗濕則又指花色似檀色也¶
¶
　　京師有閙装帯其名始于唐白樂天詩貴主冠浮動親¶
王帶閙装薛田詩九包綰就佳人髻三閙装成子弟&KR0008;¶
(恐作韀)詞曲有角帯閙黄鞓今作傲黄鞓非也¶
¶
　　自三代以鉛為粉秦穆公女㺯玉有容徳感仙人簫史¶
<pb:KR3j0059_WYG_032-9a>¶
為燒木銀作粉與塗亦名飛雲丹傳以簫曲終而同上¶
昇¶
¶
　　仙女天衣有金鏤單絲錦縠銀泥五暈羅裙見許老傳¶
博異志天女衣六銖又曰五銖地里志玉肌無軫五¶
¶
　　銖輕¶
¶
　　說文纈結也繫彩繒為文也杜牧之詩花塢團宫纈元¶
微之詩内蕋繁于纈李長吉詩醉纈抛紅網韓退之詩¶
碎纈紅滿杏王建詩纈衣簾裏動香塵魚元機海棠溪¶
<pb:KR3j0059_WYG_032-9b>¶
詩云春教風景駐仙霞水面魚身結帯花人世不思靈¶
卉異競將紅纈染輕紗薛濤詩夾纈籠裙繡地衣東坡¶
詩醉面何因㪚纈文胡元詩樂工有夾纈之名别有檀¶
纈蜀纈漿水纈三套纈綠絲班纈諸名問之今時機坊¶
亦不知也¶
¶
　　白樂天詩柘枝隨畫鼓調笑從香毬又云香毬趂怕迴¶
環匝花盞抛巡取次飛皆紀管絃酒席中事但不知香¶
毬何用如今人詞中用金縷字亦竟不知金縷於歌何¶
<pb:KR3j0059_WYG_032-10a>¶
闗¶
¶
　　韓孟城南聨句袿熏霏霏在綦跡㣲㣲呈寳唾拾未盡¶
玉啼墜猶鎗忩絹疑閟艶粧燭已銷檠　袿熏綦跡寳¶
唾玉啼語精字選惜周美成姜堯章軰未拈出為花間¶
蘭畹助也¶
¶
　　六朝樂府雙行纒其辭云新羅繡行纒足趺如春妍他¶
人不言好獨我知可憐唐杜牧詩云鈿尺裁量减四分¶
碧琉璃滑裹春雲五陵年少欺他醉笑把花前出畫裙¶
<pb:KR3j0059_WYG_032-10b>¶
段成式詩云醉𬒮幾侵魚子纈彯纓長戛鳯凰釵知君¶
欲作閒情賦應願將身脱錦鞋花間集詞云慢移弓底¶
繡羅鞋則此餙不始于五代也明矣或謂起于妲己亦¶
非¶
¶
　　墨莊漫錄考婦女弓足起于李後主予按樂府雙行纒¶
知其起于六朝張禺山云史記云臨淄女子彈弦纒屣¶
又云揺修䄂躡利屣意古已有之再考襄陽耆舊傳云¶
盗發楚王冡得宫人玉屐張平子賦云金華之舄動趾¶
<pb:KR3j0059_WYG_032-11a>¶
遺光又云履躡華英又云羅韈躡蹀而容與曹子建賦¶
羅韈生塵焦仲卿妻詩足躡花文履繁欽詩何以釋憂¶
愁足下雙逺遊梁武帝莫愁歌足下絲履五文章卞蘭¶
美人賦金蕖承華足陶潛賦願在絲而為履附素足以¶
周旋崔豹古今注晋世履有鳯頭重䑓分稍之制唐詩¶
便脱鸞靴出翠帷又麗情集載章仇公吕鎮成都有真¶
珠之感或上詩以諷云神女初離碧玉階彤雲猶擁牡¶
丹鞋應知子建憐羅韈願步牽衣拾墜釵李義山詩浣¶
<pb:KR3j0059_WYG_032-11b>¶
花牋紙桃花色好好題詩詠玉鈎陶南村謂唐人題詠¶
畧不及之葢亦未之博考也¶
¶
　　揚雄蜀記云雲南越毭&KR2733;罽也音豆分今之氆氌¶
¶
　　字林云直舂云搗古人搗衣兩女子對立執一杵如舂¶
米然今易作卧杵對坐搗之取其便也嘗見六朝人畫¶
搗衣圖其制如此圖後有行書觀瓘賦云夜如何其秋¶
兮已半拽魯縞攘皓腕始于揺揚終于凌亂驚飛燕之¶
兩行遏彩雲而一斷隠髙樓而如動度遥城而如散夜¶
<pb:KR3j0059_WYG_032-12a>¶
有露兮秋有風杵有聲兮衣可縫佳人聽兮竟何窮步¶
逍遥于凉景暢容與于晴室黄金釵兮碧雲髪白綸巾¶
兮青女月佳人聽兮良未歇臂長虹兮乍開凌倒景而¶
將越是時也餘韻未畢微影方流逶迤洞房半入宵夢¶
窈窕閒館方増客愁李都尉以胡笳動泣向子期以鄰笛¶
増憂古人獨感于聽今者况兼乎秋願君無按龍泉色¶
誰道明珠不可投賦雖非偶自是齊梁之習也¶
¶
　　日光之白曰皜月光之白曰皎男子之白曰晳女子之¶
<pb:KR3j0059_WYG_032-12b>¶
白曰&KR0008;詩玭兮玭兮老人之白曰皤草華之白曰葩雪¶
霜之白曰皚鳥羽之白曰霍¶
¶
　　嵇康琴賦新衣翠粲纓徽流芳翠粲鮮明之貌注引班¶
姬自悼賦紛綷縩兮紈素聲以為衣聲非也綷縩自是¶
衣聲翠粲自是鮮明之貌不必同也駱賔王文縟翠萼¶
于詞林綷鮮花于筆苑以翠對鮮可以証之又東坡詩¶
兩朶妖紅翠欲流髙似孫緯略云翠謂鮮明之貌非色¶
也今俗猶然不然既曰紅矣又曰翠可乎¶
¶
<pb:KR3j0059_WYG_032-13a>¶
　　李徳裕云翰林院有懸鈴以備警急文字引之以代傳¶
呼也唐制禁署嚴宻非本院人雖有公事不敢遽入于¶
内夫人宣事亦先引鈴毎有文書即内風立于門外鈴¶
聲達本院小判官出受訖授院使院使授學士鄭綮詩¶
修鈴無響閟珠宫韓偓詩坐乆忽聞鈴索&KR0978;玉堂西畔¶
響丁東¶
¶
　　束晢說曲水流觴之事始于周公營洛所制引逸詩云¶
羽觴隨流波此一義也班姬自悼賦酌羽觴銷憂注以¶
<pb:KR3j0059_WYG_032-13b>¶
玳瑁覆翠羽于下徹上見此義也唐詩玳瑁筵本此¶
¶
　　漢書注齊服官有吹綸方空之目梁費昶詩金輝起遥¶
步紅彩發吹綸按吹綸不知何物㨿詩意想是婦女所¶
執之物如暖扇之類沈約詩畫扇迎初暑紅綸映早寒¶
庾肩吾詩粉白映綸紅元歐陽𤣥詞十月都人供暖箑¶
可以互証梁簡文柳詩枝間通粉色葉裡映吹綸¶
¶
　　白打錢戱名王達詩寒食内人嘗白打庫中先㪚與金¶
錢韋莊詩内官初賜清明火上相閒分白打錢¶
¶
<pb:KR3j0059_WYG_032-14a>¶
　　投瓊葢投貝以瓊為之到子云鳴瓊也¶
¶
　　握槊之戱世以為曹子建製及閱洪氏譜雙云謂握槊¶
起陳思者非乃知史傳不載偽談不足信也¶
¶
　　謝混贈謝通逺詩曰通逺懷情悟采采摽蘭訊¶
¶
　　南史劉穆之善尺牘自旦至日中得百凾而應對不廢¶
光武傳十行細扎¶
¶
　　敲氷紙剡所出也張伯玉蓬萊閣詩敲氷呈好手織素¶
競交(交字誤)鸞注越俗競誇敲氷紙剡水清㓗山又多藤¶
<pb:KR3j0059_WYG_032-14b>¶
楮以敲氷時製之佳蓋冬水也¶
¶
　　廣安州紙名雪藤玉板之類也何志熈詩雪籐尤異産¶
應不數花牋¶
¶
　　道山清話云世傳銅爵瓦騐之有三錫花處斧鮮疵三¶
者是也然皆風雨彫鐫不可得而偽宋洪邁銅雀瓦硯¶
銘曰元魏之東狗脚于鄴吁其瓦存亦禪千刼(狗脚見謝華)¶
銅雀硯曹操䑓瓦已不可得宋人所收乃髙歡暑空氷¶
井臺香姜閣瓦也洪容齋銘可証金得一瓦上有香姜¶
<pb:KR3j0059_WYG_032-15a>¶
二字又見京師人家藏一瓦有元象字元象孝静帝年¶
號也¶
¶
　　絳縣澄泥硯縫絹袋置汾水中踰年而没取則泥沙之¶
細者已入袋矣陶以為硯水不涸¶
¶
　　栁子厚荅楊於陵寄茟詩貯雲含霧到南溟意謂茟未¶
經用也唐杜兼聚書萬卷每題其後云清俸冩來手自¶
校汝曹讀之知聖道墜之鬻之為不孝其言似矣然而¶
未達也司馬温公云積書以遺子孫子孫未必能讀此¶
<pb:KR3j0059_WYG_032-15b>¶
興廢之常理也余嘗愛趙子昂書䟦云聚書藏書良非¶
易事善觀書者澄神端慮净几焚香勿捲腦勿折角勿¶
以𤓰侵字勿以唾掲幅勿以作枕勿以夾刺隨損隨修¶
隨開隨掩後之得吾書者并奉贈此法真達觀之言哉¶
¶
¶
¶
¶
　　丹鉛摘錄卷三¶
¶
