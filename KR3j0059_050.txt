# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:56.010624
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 50
<pb:KR3j0059_WYG_050-1a>¶
　　欽定四庫全書¶
¶
　　丹鉛總録卷八　　　　　　明　楊慎　撰¶
¶
　　物用類¶
¶
　　義嘴笛¶
¶
　　容齋四筆載人物以義為名如義士義帝之類甚多器¶
物在首曰義髻在衣曰義欄義領竒矣予觀樂書有義¶
嘴笛謂笛外更安嘴也抑又竒矣¶
¶
　　不借軍持¶
¶
<pb:KR3j0059_WYG_050-1b>¶
　　陸放翁詩遊山雙不借取水一軍持不借草鞋也言其¶
價賤不須借也古今注漢文帝履不借以臨朝漢時已¶
有此名矣軍持浄瓶也出佛經賈島送僧詩云我有軍¶
持慿弟子岳陽江裏汲寒流¶
¶
　　蜀牋川筆川墨¶
¶
　　蜀牋自唐已名天下予脩蜀藝文有蜀牋譜一篇近觀¶
龍川集陳同甫與朱元晦書云川筆十枝川墨一挺蜀¶
人以為絶品則蜀人之筆墨在宋以為絶品不知何時¶
<pb:KR3j0059_WYG_050-2a>¶
降為眉州大邑之濫惡耳¶
¶
　　自相矛盾¶
¶
　　今人謂言不相副曰自相矛盾然用之不差而問之不¶
知也按尸子云楚人有鬻矛與盾者譽之曰吾盾之堅¶
莫能陷也又譽其矛曰吾矛之利於物無不陷也或曰¶
以子之矛陷子之盾何如其人弗能應也今之稱自相¶
矛盾本此¶
¶
　　殷輅¶
¶
<pb:KR3j0059_WYG_050-2b>¶
　　論語乗殷之輅其後秦始皇閱三代之車獨取殷制按¶
南史齊志殷有瑞因乗鈎而制車因桑根而為色古所¶
謂器車也一曰桑根車一曰金根車¶
¶
　　先路次路¶
¶
　　楚辭來吾導夫先路先路車名郊特牲先路三就左傳¶
鄭賜子展先路子産次路¶
¶
　　鼔舞木熈¶
¶
　　淮南子云鼔舞者繞身若環曽撓摩地扶旋猗那動容¶
<pb:KR3j0059_WYG_050-3a>¶
轉曲便婿擬神身若秋葯被風髮若結旌馳駐騪若騖¶
木熈者舉梧檟據勾柱授豐條舞扶疎龍從鳥集搏援¶
攫肆蔑蒙踊躍觀者莫不為之損心酸足彼乃始徐行¶
微笑披衣脩擢夫鼔舞者非柔縱木熈者非𦕈勁淹漬¶
漸摩使之然也此文寫得入神文選舞賦逺不及也鼔¶
舞今之盤鼔者木熈今之上髙竿者如此下字後之文¶
人亦罕及¶
¶
　　朱鷺¶
¶
<pb:KR3j0059_WYG_050-3b>¶
　　古樂府有朱鷺曲解云因飾鼓以鷺而名曲焉又云朱¶
鷺咒鼔飛於雲末徐陵詩有鳬鍾鷺鼔之句宋之問詩¶
稍㸔朱鷺轉尙識紫騮驕皆用此事葢鷺色本白漢初¶
有朱鷺之瑞故以鷺形飾鼔又以朱鷺名鼓吹曲也梁¶
元帝放生池碑云𤣥龜夜夢終見取於宋王朱鷺晨飛¶
尚張羅於漢后與朱鷺飛雲末事相叶可以互證補樂¶
府解題之缺¶
¶
　　重較説¶
¶
<pb:KR3j0059_WYG_050-4a>¶
　　詩衞風淇澳篇曰猗重較兮毛萇曰重較卿士之車孔¶
頴達曰倚此重較之車實稱其徳也周禮輿人註較兩¶
輢上出軾者今之平隔也詩話云車廣六尺四寸深四¶
尺軾去輿髙三尺三寸較去式又髙二尺二寸較式通¶
髙五尺五寸葢古人乗車立乗非如今人之坐也論語¶
曰升車必正立列女傳曰立輜無軿是其明證故乗車¶
平常則慿較若應為敬則落手慿下式而頭得俯較在¶
式上若兩較然故曰重較輢是兩邊植木較横輢上輢¶
<pb:KR3j0059_WYG_050-4b>¶
兩而較一説文車輢上曲銅也葢較在軾上恐其墜故¶
以曲銅闗之古謂較為車耳古諺云仕宦不止車生耳¶
三國志吴童謡云黄金車班蘭耳闓閶門見天子符曲¶
銅之説矣後漢輿服志金薄繆龍為輿倚較徐廣曰繆¶
交錯之形崔豹古今注文武車耳古重較也文官青耳¶
武官赤耳又曰重較在車藩上重起如牛角故曰重較¶
考工記曰叄分式圍去一以為較圍叄分較圍去一以¶
為軹圍林希逸曰較小於式軹又小於較説文較本作¶
<pb:KR3j0059_WYG_050-5a>¶
䡈從車爻聲古車制與今不同重較之義故晦兹不厭¶
詳引耳¶
¶
　　簠簋豆鋪¶
¶
　　博古圖簠簋豆鋪同為一類簠盛加膳簋盛常膳豆盛¶
水土之品實濡物之器也禮必從豆以禮之不可廢也¶
豐必從豆以時之不可緩也戲必從豆以交際之不可¶
忘也鋪亦古器名有公劉鋪有天君養鋪形亦如簠但¶
簠方而鋪圓耳漢門有鋪首正象其形乃鋪陳之義又按¶
<pb:KR3j0059_WYG_050-5b>¶
鋪字從金宫門銅環所謂金鋪也其制不始于漢三代以¶
來有之或以葦索或以螺蚌或以金銅各隨其所王之¶
徳今俗嵗節以葦索門亦古意也(佛經金摩竭魚裝飾門柱亦金鋪之象)¶
¶
　　苮席¶
¶
　　梁崔祖思政事疏曰劉備取帳構銅鑄錢以充國用魏¶
武遺女皂帳婢十人東阿王婦以繡衣賜死宋武帝節¶
儉過人張妃房帳碧綃蚊幬三齊苮席五盞盤桃花米¶
飯祖思所引二君事皆本史所不載者又苮席不知何¶
<pb:KR3j0059_WYG_050-6a>¶
物字書亦無苮字¶
¶
　　銀蒜¶
¶
　　歐陽六一放玉臺體詩銀蒜鉤簾宛地垂東坡哨遍詞¶
睡起畫堂銀蒜珠幙雲垂地蔣捷白苧詞早是東風作¶
惡旋安排一雙銀蒜鎮羅幙銀蒜蓋鑄銀為蒜形以押簾也¶
元經世大典親王納妃公主下降皆有銀蒜簾押幾百雙¶
¶
　　芨紙¶
¶
　　謝康樂山居賦剥芨巖椒自注言芨皮可以為紙顧文¶
<pb:KR3j0059_WYG_050-6b>¶
薦負暄雜録云扶桑國出芨皮紙¶
¶
　　隠囊¶
¶
　　晉以後士大夫尚清談喜宴佚始作麈尾隠囊之製今¶
不可見而其名後學亦罕知顔氏家訓云梁朝全盛之¶
時貴遊子弟駕長簷車跟髙齒屐坐棊子方褥憑班絲¶
隠囊王右丞詩不學城東遊俠兒隠囊紗帽坐談棊¶
¶
　　勾陳¶
¶
　　虡虚吕切飛&KR0146;天上神獸鹿頭龍身即勾陳也説文鍾¶
<pb:KR3j0059_WYG_050-7a>¶
鼔之柎飾為猛獸釋名横曰栒縱曰虡¶
¶
　　酒帘¶
¶
　　韓非子宋人有酤酒者懸幟甚髙幟謂之帘帘謂之酒¶
旗唐韻帘字注當云酒家懸幟豈不雅乎乃云酒家望¶
子俚甚可笑¶
¶
　　錽瓖¶
¶
　　錽音減以鏤金飾馬首又曰鐵質金文曰錽也西京賦¶
金錽鏤錫馬融廣成頌金錽玉瓖詩云鈎膺鏤錫國語¶
<pb:KR3j0059_WYG_050-7b>¶
曰懐纓挾瓖皆指此今名馬鞍曰錽銀事件當用此錽¶
字或作鑁非(佛經況有莎怛錽之語他書罕用此)婦飾曰瓖嵌生活當用¶
此瓖字俗作廂非¶
¶
　　棊鶚¶
¶
　　馬融圍棊賦横行陣亂兮敵心駭惶迫兼棊鶚兮頗棄¶
其裝鶚音義與岳同棊心并四面各據中一子謂之五¶
岳言不可動揺也今謂之勢子而中心一子多不下葢¶
古法與今少異¶
¶
<pb:KR3j0059_WYG_050-8a>¶
　　鳳艒¶
¶
　　博雅艒縮舟也艒音墨隋志有龍舟鳳艒¶
¶
　　鳳盉¶
¶
　　唐碑文瓦釡之於黄鍾饕鼎之於鳳盉器名見博古圖¶
¶
　　朱萬初墨¶
¶
　　虞文靖又稱朱萬初之墨沈著而無留蹟輕清而有餘¶
潤其品在郭圮父子間¶
¶
　　古制墨法¶
¶
<pb:KR3j0059_WYG_050-8b>¶
　　古墨法云烟細膠新杵熟蒸匀色不染手光可射人造¶
墨惟膠為難古之妙工皆自製膠膠法取新解牛革及¶
筋全用之牛革取其厚處連膚及毛皆割不用入冶成¶
膠即以和烟若冷定重化則已非新矣今之膠材皆牛¶
革之棄餘故雖號廣膠去古膠法猶逺無怪乎墨品之¶
下也徽墨今名第一者上比潘谷蔡瑫中間猶容十許¶
人況李廷珪乎¶
¶
　　盪櫛¶
¶
<pb:KR3j0059_WYG_050-9a>¶
　　郭知𤣥朱箋集韻序銀鈎創閱亥豕成羣盪櫛行披魯¶
魚盈隊盪如周禮簜謂竹也櫛札也釋名曰札櫛也編¶
次如櫛之宻也其用事頗僻詳著之¶
¶
　　灰釘¶
¶
　　李商隠露布飛走之期既絶灰釘之望斯窮宋人小説¶
謂灰釘用杜篤論都賦燔康居灰珍竒椎鳴鏑釘鹿蠡¶
近燕泉何子元餘冬緒録中證其非謂是曹爽在獄中¶
乞棺釘與灰于司馬懿事其事本不僻也余又考梁書¶
<pb:KR3j0059_WYG_050-9b>¶
徐勉上疏請禁䘮家速殯云屬纊才畢灰釘已具陳書¶
陳霸先九錫文袄酋震慴遽請灰釘以二條證之尤足¶
破宋人之謬説¶
¶
　　寄生¶
¶
　　齊髙帝紀時軍容寡闕乃編稯皮為馬具装折竹為寄¶
生又東昏侯紀馬被銀蓮具装鎧雜羽孔翠寄生寄生¶
不知為何物也¶
¶
　　左傳正直¶
¶
<pb:KR3j0059_WYG_050-10a>¶
　　左傳解詩好是正直云正直為正正曲為直正直二器¶
名正射鵠也射禮用之直曲尺也梓人用之二字之形¶
即象二器¶
¶
　　積竹¶
¶
　　周禮注殳以積竹八觚建于兵車説文柲櫕也毛詩竹¶
閉考工記秦無廬史棘矜注皆以積竹釋之徐鉉説文¶
注曰積竹謂削去白取其青處合之取其有功即今之¶
積竹法也¶
¶
<pb:KR3j0059_WYG_050-10b>¶
　　乘石¶
¶
　　今之上馬臺古之乘石也周禮𨽻僕下士二人王行洗¶
乘石鄭司農注云所登上車之石也詩有扁斯石履之卑¶
兮乘車之得履石惟王為然王行洗乘石致其潔也淮¶
南子之周公履乘石尸子周公踐東宫履乘石唐王起¶
洗乗石賦承玉趾以増麗拂襄衣而更妍洗列周經履¶
合詩雅¶
¶
　　鈞金束矢¶
¶
<pb:KR3j0059_WYG_050-11a>¶
　　淮南子汜論訓下篇云齊桓公欲征伐甲兵不足乃令¶
有罪者出犀甲一㦸有輕罪者贖以金分訟而不勝者¶
出一束箭其後劉歆妄竄入周官以為周公之法朱文¶
公乃誤信之取以解易金矢之象焉有周公之世而預¶
知王莽之法乎¶
¶
　　絲不如竹竹不如肉¶
¶
　　晉孟嘉論樂云絲不如竹竹不如肉或問其故曰漸近¶
自然此語殊有鑒别古者登歌下管歌詩者在上貴人¶
<pb:KR3j0059_WYG_050-11b>¶
聲也謂之登歌匏竹在下謂之下管即是此意晉人清¶
曠髙爽故其語意暗與古合¶
¶
　　盉字解¶
¶
　　盉盛五味之器也從禾者葢取和之義耳言其器則凵¶
其口以盛物者皆皿也中而不盈則為盅夃而多得則¶
為盈合而口歛則為盒臼水以澡則為盥¶
¶
　　古鏡銘¶
¶
　　漢有善銅出丹陽和以鉛錫清如明左龍右虎尚三光¶
<pb:KR3j0059_WYG_050-12a>¶
朱雀𤣥武順隂陽東坡曰清如明如者而也若左傳星¶
隕如雨之例又一面云上方作鑑真大巧上有仙人不¶
知老渴飲玉泉饑食&KR0037;夀如金石佳且好又潁民頓氏¶
一鏡銘曰鳳凰雙瓊瑶装隂陽合為配日月常相對又¶
六花水浮鑑銘曰上方作鑑宜侯王左龍右虎掌四旁¶
朱雀𤣥武和隂陽子孫具備屬中央長保二親樂富昌¶
又十二辰鑑銘曰名言之始自有紀鍊冶銅錫去其滓¶
辟除不祥宜吉永長保二親利孫子辟如(缺一字)衆樂典¶
<pb:KR3j0059_WYG_050-12b>¶
祀夀比金方西王母又一鏡銘曰前朱雀後𤣥武左青¶
龍右白虎宜官秩保子母又一鏡銘曰尚方作鏡中外¶
服多保國家人民息九州共享昇平福風雨時節五榖¶
熟長保二親子孫力傳及後世樂無極又四時鑑春夏¶
秋冬作□□□&KR0034;文篆特異并附見之¶
¶
　　刺閨¶
¶
　　梁戴暠從軍行云長安夜刺閨胡騎犯銅鞮刺閨夜有¶
急報投刺於宫門也南史陳文帝每夜刺閨取外事分¶
<pb:KR3j0059_WYG_050-13a>¶
判者前相續勅雞人伺漏傳籖於殿中令投籖於階石¶
上蹌然有聲隋煬帝詩投籖初報曉隋時此制猶存也¶
¶
　　扁舟本作鯿舟¶
¶
　　或問予詩人多用扁舟何處為始予按南史天淵地新¶
製鯿魚舟形甚狹故小舟稱扁舟六朝詩惟王由禮有¶
扁舟夜向江頭泊之句至唐人則多用之¶
¶
　　木夾¶
¶
　　唐僖宗乾符六年嶺南節度使率讜遣徐雲䖍使于南¶
<pb:KR3j0059_WYG_050-13b>¶
詔南詔驃信待雲䖍甚厚授以木夾遣還通鑑釋文及¶
綱目集覽皆不解木夾之義予按宣和書譜云章孝規¶
嘗為路魯瞻書雲南木夾木夾彼方所謂木契蠻夷之¶
俗古禮未廢故其往復移文猶馳木夾其詞畧曰萬里¶
離南一朝至北開緘捧讀奨飾過多葢其結信邉鄙使¶
之不敢犯義者理固如是耳¶
¶
　　角制所始¶
¶
　　宋韋禹錫道州皷角樓記云皷角之制其來逺矣肇黄¶
<pb:KR3j0059_WYG_050-14a>¶
帝之御宇戰蚩尤於涿野克壮乎虎旅取象乎龍吟爾¶
後始備于鹵簿稷嗣定于雅樂前征烏蠻之國遂寢于¶
兠勒之曲後分熊軾之寄乃限于天驕之奏故有屹襄¶
湖之峻雉敞雲構之飛譙三吹之調切深七萃之師咸¶
肅丕顯乎威武底寜乎邉鄙則知聖人備物制用其利¶
博哉近世胡祭酒儼云畵角之曲曹子建所作其詞云¶
為君難為臣難難又難其説甚新然不著出處諸書亦¶
不見其事按陳氏樂書文獻通考事物紀原最為博引¶
<pb:KR3j0059_WYG_050-14b>¶
亦不載其事韋禹錫此記徧徵皷角前事可謂無遺曹¶
植名人豈應遺漏胡氏此説似為無稽恐出俗口不載¶
典冊未可據也如近世傳雙陸為子建制予亦疑之及¶
閱洪邁雙陸譜云世傳為曹植制非乃知典冊所不收¶
者皆俗傳之妄耳¶
¶
　　金題玉躞¶
¶
　　海岳書史云隋唐藏書皆金題玉躞錦贉繡褫金題押¶
頭也玉躞軸心也贉卷首帖綾又謂之玉池又謂之贉¶
<pb:KR3j0059_WYG_050-15a>¶
有毬路錦贉有樓臺錦贉有樗蒲錦贉有引首二色者¶
曰雙引首標外加竹界而打擫其覆首曰褾褫法帖譜¶
系曰大觀帖用皂鸞鵲錦褾褫是也巻之袠簽曰檢又¶
曰排漢書武紀金泥玉檢注檢一曰燕尾今世書帖簽¶
後漢公孫瓉傳皂嚢施檢注今俗謂之排此皆藏書畫¶
職装潢所當知也¶
¶
　　方麯¶
¶
　　北史楊愔傳以方麯障面讀者不解方麯為何語按説¶
<pb:KR3j0059_WYG_050-15b>¶
文作筁蠶薄也通作曲禮記曰薄漢書周勃傳織薄曲¶
為業方言薄謂之曲此云方麯障面葢竹織方扇也¶
¶
　　孟光舉案¶
¶
　　中丞劉東阜逺夫與予遊浣溪酒中問予曰張平子詩¶
青玉案是何物也予曰宋林少穎云案古椀字也青玉¶
盌也南京人謂傳碗曰案酒此可以證又孟光舉案恒¶
與齊眉亦言進食舉椀若是案卓何能髙舉東阜深為¶
首肯而戲曰孟光力能舉臼案卓舉亦不難但梁鴻必¶
<pb:KR3j0059_WYG_050-16a>¶
湏踴躍而食矣時謝狷齋侍御王玉壘楊方洲兩太史¶
在座皆大笑無幾時東阜奄逝追憶昔遊為書之亦東¶
坡録文與可戲語意也¶
¶
　　秦子符子¶
¶
　　秦子曰玉壺必求其所以盛干將必求其所以㫁無盛¶
之巵雖赤瓊碧瓐無貴也不㫁之劍雖含影承光無取¶
也符子曰太公㳙釣於隠溪跽而隠崖不餌而釣仰咏¶
俯吟暮則釋竿其膝所處石皆若臼其跗觸崖若路¶
¶
<pb:KR3j0059_WYG_050-16b>¶
　　二子之姓名人罕知況見其書乎馬總意林亦不載今¶
録其二條亦其一臠也(符子名朗東晉人見隋藝文志秦子名菁見庾仲容子抄)¶
¶
　　簪導(與餘録一條相出入)¶
¶
　　簪導案釋名云簪建也所以建冠於髮也一曰笄笄繫¶
也所以拘冠使不墜也導所以導櫟髮使入巾幘之裏¶
也今依周禮天子以玉屏而導亦如之又史記曰平原¶
君誇楚為玳瑁簪班固與弟書云今遺仲升以黒犀簪¶
士燮集云遣功曹使貢皇太子通天犀導故知天子獨¶
<pb:KR3j0059_WYG_050-17a>¶
得用玉降此通用玳瑁及犀今並准是唯升用白牙笄¶
導焉¶
¶
　　斗斛大小¶
¶
　　厯代斗斛大小不同左傳䟽云魏齊斗秤於古二而為¶
一周隋斗秤於古三而為一¶
¶
　　象經¶
¶
　　世傳象棊為周武帝製按後周書天和四年帝製象經¶
成殿上集百寮講説隋經籍志象經一卷周武帝撰有¶
<pb:KR3j0059_WYG_050-17b>¶
王褒注王裕注何妥注又有象經發題義又據小説周¶
武帝象經有日月星辰之象意者以兵機孤虚衝破寓¶
於局間決非今之象戯車馬之類也若如今之象戯芸¶
夫牧豎俄頃可解豈煩文人之注百寮之講哉¶
¶
　　大赤¶
¶
　　易説卦廣八卦之象為大赤按明堂位商之大白周之¶
大赤皆旂名也左傳分康叔以少帛旃為大赤注云大¶
赤通帛周禮象路建大赤以朝木路建大麾以田¶
¶
<pb:KR3j0059_WYG_050-18a>¶
　　京房沈重衍律¶
¶
　　漢京房衍十二律為六十律有法滅執始之名梁沈重¶
又衍六十律為三百六十有阿衡歸仁之目可謂續鳬¶
之頸畫蛇之足二子以之¶
¶
　　私礬¶
¶
　　𣙜礬者唐于晉州開成三年罷之宋律白礬出晉汾州¶
坊州緑礬出磁州隰州各置官典䕶户有䭾錢陳止齋¶
曰私礬之禁為契丹北漢設也本朝不設礬官亦無礬¶
<pb:KR3j0059_WYG_050-18b>¶
禁大明律私礬一條當時修者失于刪除耳¶
¶
　　朱子𤣥牝解¶
¶
　　牝只是木孔承筍能受的物事如今門&KR1498;謂之牡鐶則¶
謂之牝鎻管便是牝鎻鬚便是牡雌雄謂之牝牡可見¶
𤣥牝者謂是至妙之牝不是那一様底牝¶
¶
　　簡牘¶
¶
　　荘子曰小夫知之不離苞苴竿牘注云苞苴以遺竿牘¶
以問竿音干即簡牘也以竹曰竿又曰簡以木曰牘又¶
<pb:KR3j0059_WYG_050-19a>¶
曰札説文牘書板也古者與朋儕往來以板代書帖故¶
從片曰牋曰牒皆此意也説文作箋表識書也後轉作¶
牋亦是用竹為箋用木為牋也紙亦曰箋紙不忘其本¶
也牒説文曰牒札也徐鉉曰議政未定短札諮謀曰牒¶
增韻官府移文曰牒説文札牒也釋名札櫛也編之如¶
櫛齒相比也郭知𤣥集韻序銀鉤乍啓亥豕成羣簜櫛¶
行披魯魚盈隊葢以札為櫛也其云簜櫛周禮所謂英¶
簜輔節亦竹簡之謂也司馬相如傳令尚書給筆札注¶
<pb:KR3j0059_WYG_050-19b>¶
木簡之薄小者時未用紙故給札以書中庸曰布在方¶
䇿方板也以木為之䇿簡也以竹為之至秦漢以下以¶
絹素書字漢文帝集上書囊以為帷書囊如今文書封¶
套一曰書帯鄭𤣥庭下生草如書帶是也又曰書袋海¶
中有魚形如書袋相傳秦始皇吏遺書袋於海所化是¶
也漢世書札相遺或以絹素疊成雙魚之形古詩云尺¶
素如霜雪疊成雙鯉魚要知心裏事㸔取腹中書是其¶
明證也故古詩有客從逺方來遺鯉魚之句指此昧者¶
<pb:KR3j0059_WYG_050-20a>¶
不知即以為水中鯉魚能寄書可笑　李太白集有桃¶
竹書筒元微之以竹為詩筒寄白樂天亦荘子之所謂¶
竿也¶
¶
　　車子釣¶
¶
　　張志和漁父曲車子釣橛頭船樂在風波不用仙唐譚¶
用之詩云碧玉蜉蝣迎客酒黄金轂轆釣魚車又云翩¶
翾蠻榼薫晴浦轂轆魚車響釣船是其事也宋史洞庭¶
湖賊楊么四輪激水船行如飛今失其制¶
¶
<pb:KR3j0059_WYG_050-20b>¶
　　罟擭陷穽¶
¶
　　罟擭以罟為擭而掛之陷穽為穽如井以陷罟擭以扃¶
羂禽獸今之扣網也陷穽以陷墜禽獸今之賺坑也¶
¶
　　車屐¶
¶
　　子夏易傳曰輹車下伏兔也今人謂之車屐形如伏兔¶
以繩縛于軸故車下縛曰輹¶
¶
　　荀綽兖州記曰閭丘沖好音樂侍婢不釋管絃出入乗¶
四望車續晉陽秋曰獻之文義非所長而能撮其勝㑹¶
<pb:KR3j0059_WYG_050-21a>¶
故擅名一時為風流之冠也¶
¶
　　莊子説庖丁解牛處云奏刀騞然莫不中音中音者鼓¶
刀之音節合拍也刀聲亦合樂府之板眼俗諺所謂打¶
出个令兒來也乃知天地間物無非樂也賈人之鐸諧¶
黄鍾之律庖丁之刀中桑林之舞至于牧童之吹葉閨¶
婦之鳴砧無不比於音者樂何曽亡也哉¶
¶
　　孔頴達曰盬與蠱字異義同左傳皿蟲為蠱是亦不攻¶
牢不堅緻之謂也史記器不苦窳儀禮功沽荀子問楛¶
<pb:KR3j0059_WYG_050-21b>¶
者勿告也則苦沽楛皆同盬義¶
¶
　　古墨惟以松烟為之曹子建詩墨出青松烟筆出狡兔¶
翰唐詩輕翰染松烟東坡詩徂徠無老松易水無良工¶
小説載王方翼燎松丸墨富家聞見録云唐李超易水¶
人與子廷珪亡至歙州其地多松因留居以墨名家仇¶
池筆記真松煤逺烟自有龍麝氣世之嗜者如滕達蘇¶
浩然吕行甫暇日晴暖研墨水數合弄筆之餘乃啜飲¶
之又云三衢蔡瑫自烟煤膠外一物不用特以和劑有¶
<pb:KR3j0059_WYG_050-22a>¶
法甚黒而光近世稱徽墨率用桐油烟既非古法墨成¶
亦用漆為衣始光東坡云光而不黒索然無神氣亦復¶
安用殆此等耶予得墨法於異人祇用煙膠成即光如¶
漆名之曰一品𤣥霜殆不虚也¶
¶
　　古筭法與今不同筭器亦不同筭法之異見孫子筭經¶
猶可考見筭器則不可見矣漢書律厯志云筭法用竹¶
徑一分長六寸二百七十一枚而成六觚為一握所以¶
為筭法之用也三禮圖有六觚筭法形如六角米箕又¶
<pb:KR3j0059_WYG_050-22b>¶
有方圓筭法形圓中方方為四羃餘圓為四庣沈存中¶
謂筭法用赤籌黒籌以别正副之數詳此亦見其槩矣¶
師開鼔琴以東方西方之聲而知室之朝夕師曠吹律¶
以南風北風之聲而知軍之勝敗藝之精也通乎天人¶
今之藝師有此乎(師開事見晏子)¶
¶
　　東觀漢記今日嵗首謂上雅夀雅酒閜也魏文帝典論¶
荆州牧劉表子弟以酒器名三爵上者曰伯雅中者曰¶
中雅小者曰季雅隠窟雜志宋時閬州有三雅池古有¶
<pb:KR3j0059_WYG_050-23a>¶
脩此池得三銅器狀如酒杯各有篆文曰伯雅仲雅季¶
雅當時雖以名池而不知為劉表物也廣韻㿿字注云¶
酒器㿿即雅字也吴均詩聊傾三雅巵今人語曰雅量¶
伎人送酒曰雅酒葢本此云¶
¶
　　正部云淮南浮偽而多恢太𤣥幽虚而少效法言雜錯¶
而無主新書繁文而鮮用亦確論也¶
¶
　　王子玉琫而珧珌諸侯盪琫而璆珌此古禮之言毛萇¶
引之以釋詩也¶
<pb:KR3j0059_WYG_050-23b>¶
¶
¶
¶
¶
¶
¶
¶
¶
　　丹鉛總録卷八¶
¶
