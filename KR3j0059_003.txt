# -*- mode: mandoku-view -*-
#+TITLE: 丹鉛餘錄
#+DATE: 2019-03-29 21:31:56.293606
#+PROPERTY: ID KR3j0059
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 3
<pb:KR3j0059_WYG_003-1a>¶
　　欽定四庫全書¶
¶
　　丹鉛餘録卷三　　　　　　明　楊慎　撰¶
¶
　　周禮司市云以質劑結信而止訟鄭康成云長曰質短¶
曰劑若今下手書賈公彦云漢時下手書若今畫指劵¶
黄山谷云豈今細民棄妻手摹者乎不然則今婢劵不¶
能書者畫指節及今江南田宅契亦用手摹也¶
¶
　　左思蜀都賦旁挺龍目側生荔支故張九齡賦荔支云¶
雖觀上國之光而被側生之誚杜子美絶句云側生野¶
<pb:KR3j0059_WYG_003-1b>¶
岸及江蒲不熟丹宫滿玉壺諱荔支為側生雖本之左¶
思張九齡然以時事不欲直道也黄山谷題楊妃病齒¶
云多食側生損其左車則特好竒爾¶
¶
　　後周韋孝寛參麟趾殿學士考校圗籍唐薛仁貴著周¶
易新注本義四卷二子皆勇將而精意經術如此¶
¶
　　唐史稱顔真卿筆力遒婉又稱柳公權結體勁媚有見¶
之言哉今人極力倣者但得其遒而失其婉徒學其勁¶
而忘其媚米元章所以有筆頭如蒸餅之誚也¶
¶
<pb:KR3j0059_WYG_003-2a>¶
　　文選魏都賦中山郡出御棃王昌齡詩霜飛天苑御梨¶
秋¶
¶
　　拾遺記西海之西有浮玉山山下有穴穴中有水其色¶
如火波濤灌湯而火不㓕名曰隂火木𤣥虚海賦所云¶
隂火潜然者也然李善及五臣注皆不引之唐詩隂火¶
雨中然(顧况詩颶風晴汨起隂火暝潜燒戴叔倫詩古戌隂傳火寒蕪曉帯霜)¶
¶
　　楚辭紛旖旎乎都房王逸注引詩曰旖旎其華今詩作¶
猗儺司馬相如賦又旖旎以招揺揚雄賦旟旐郅偈之¶
<pb:KR3j0059_WYG_003-2b>¶
旖旎王褒洞簫賦形旖旎以順吹其用字皆自詩楚辭¶
來當依詩音作猗儺特古今字形有異耳今以猗儺為¶
平音旖旎作仄音誤矣¶
¶
　　張衡定情賦曰思在面而為鉛華兮恨離塵而無光陶¶
淵明閒情賦祖之¶
¶
　　左太冲招隠詩峭蒨青葱間竹栢得其真五言詩用四¶
連緜字前無古後無今¶
¶
　　文選雪賦注引班媫妤擣素賦疑非媫妤之作盖亦卓¶
<pb:KR3j0059_WYG_003-3a>¶
見也此賦六朝擬作無疑然亦是徐庾之極筆¶
¶
　　漢鐃歌十八曲自朱鷺至石留古今樂録謂其聲辭相¶
雜不復可分是也近世有好竒者擬之韻取不恊字用¶
難訓亦好古之弊矣¶
¶
　　古詩君亮執髙節賤妾亦何為文選范雲古意詩注引¶
之作擬何為擬字勝亦字¶
¶
　　文選七發弭節伍子之山通厲骨母之塲骨當作胥¶
史記吳王殺子胥投之于江吳人立祠江上因名胥母¶
<pb:KR3j0059_WYG_003-3b>¶
山古字胥作胥其字似骨其誤宜矣今雖善書者亦不¶
知胥之為胥也¶
¶
　　牧誓㣲盧彭濮伊尹為四方獻令正南百濮鄭語楚蚡¶
冒始啟濮劉伯莊曰濮在楚西南左傳麇人率百濮伐¶
楚通典有尾濮木綿濮文面濮折腰濮赤口濮黑𤏡濮¶
爾雅南至于濮鉛周書王㑹篇卜人以丹砂注云西南¶
之蠻盖濮人也諸濮地與哀牢相接今按哀牢即永昌¶
濮人今名蒲蠻其色黑折腰文面是其飾也濮與蒲字¶
<pb:KR3j0059_WYG_003-4a>¶
音相近而訛爾¶
¶
　　晉書載記贊角端掩月步揺翻霜按角端謂弓也李陵¶
遺蘇武角端弓知胡人以角端弓為貴耳步揺者慕容¶
也初莫護跋入居遼西燕代名冠步揺諸部因目之為¶
步揺後訛為慕容因以為氏焉¶
¶
　　莊子說庖丁解牛處云奏刀騞然莫不中音中音者鼔¶
刀之音節合拍也刀聲亦合樂府之板眼俗諺所謂打¶
出个令兒來也乃知天地間物無非樂也賈人之鐸諧¶
<pb:KR3j0059_WYG_003-4b>¶
黄鍾之律庖丁之刀中桑林之舞至于牧童之吹葉閨¶
婦之鳴砧無不比扵音者樂何曽亡也哉¶
¶
　　李文正先生嘗與門人論詩曰杜子美詩北走闗山開¶
雨雪與胡騎中宵堪北走兩北走字同乎慎對曰按字¶
書疾趨曰走上聲驅之走曰奏去聲北走闗山疾走之¶
走也如漢書北走邯郸道之走胡騎北走驅而走之也¶
如漢書季布北走胡之走是疑不同先生曰爾言甚辨¶
然吾初無此意盧師邵侍御在側曰恐杜公亦未必有¶
<pb:KR3j0059_WYG_003-5a>¶
此意葢如此解詩似渉扵太鑿耳¶
¶
　　孔頴達曰盬與蠱字異義同左傳皿蟲為蠱是亦不攻¶
牢不堅緻之謂也史記器不苦窳儀禮功沽荀子問楛¶
者勿告也則苦沽楛皆同盬義¶
¶
　　爾雅注榮木梧桐也槖鄂皆五陶詩冉冉榮木結根于¶
兹是也或以為榮華失之¶
¶
　　梁樂府夜夜曲或名昔昔鹽昔即夜也列子昔昔夢為¶
君鹽亦曲之别名¶
¶
<pb:KR3j0059_WYG_003-5b>¶
　　蕭子雲雪賦曰韜罦罳之飛棟没屠蘇之高影始飄舞¶
扵圎池終停華扵方井杜工部冷淘詩曰願憑金腰褭¶
走置錦屠蘇屠蘇菴也廣雅云屠蘇平屋也通俗文曰¶
屋平曰屠蘇魏略云李勝為河南太守郡㕔事前屠蘇¶
壞唐孫思邈有屠蘇酒方盖取菴名以名酒後人遂以¶
屠蘇為酒名矣何遜詩郊郭勤二頃形體憇一蘇又大¶
冠亦曰屠蘇禮曰童子幘無屋凡冠有屋者曰屠蘇晉¶
志元康中商人皆著大鄣諺曰屠蘇鄣目覆兩耳㑹見¶
<pb:KR3j0059_WYG_003-6a>¶
暍兒作天子¶
¶
　　藝文類聚束晳餅賦有牢九之目盖食具名也東坡詩¶
以牢九具對真一酒誠工矣然不知為何物後見酉陽¶
雜爼引伊尹書有籠上牢丸湯中牢丸九字乃是丸字¶
詩人貪竒趂韻而不知其誤雖東坡亦不能免也(牢丸今湯¶
餅也)¶
¶
　　庾闡楊都賦濤聲動地浪勢粘天本自竒語昌黎祖之¶
曰洞庭漫汗粘天無壁張祜詩草色粘天鶗鴂恨黄山¶
<pb:KR3j0059_WYG_003-6b>¶
谷逺山粘天吞釣舟秦少㳺小詞山抹㣲雲天粘衰草¶
正用此字為竒今俗本作天連非矣¶
¶
　　元劉文靖云蘇長公愛孔文舉次公愛管㓜安盖氣質¶
各相類云¶
¶
　　古裝裱卷軸引首後以綾帖禇曰贉有樓䑓錦贉毬路¶
錦贉蠲紙贉樗蒲錦贉唐人謂之玉池其引首有二色¶
者曰䨇引首標外加竹界曰打擫¶
¶
　　詩夏屋渠渠古注屋貝也字書夏屋大爼也今以為屋¶
<pb:KR3j0059_WYG_003-7a>¶
居非矣禮周人房爼魯頌籩豆大房注大房玉飾爼也¶
其制足間有横下有柎似乎堂後有房然故曰房爼也¶
以夏屋為居以房爼為房室可乎又禮童子幘無屋亦¶
謂童子戴屋而行可乎¶
¶
　　苛小草也今但知為苛刻之苛藐紫草也今但知為藐¶
然之藐藎染草也今但知為忠藎之藎¶
¶
　　漢書蓺文志鬼谷區三篇注即鬼㬰區也郊祀志黄帝¶
得寳鼎冕侯問于鬼㬰區云云注即鬼容區容㬰聲相¶
<pb:KR3j0059_WYG_003-7b>¶
近今按鬼谷即鬼容者又字相似而誤也高似孫子略¶
便謂蓺文志無鬼谷子何其輕扵立論乎¶
¶
　　高宗伐鬼方之事惟見扵易鬼方極逺之國即莫靡之¶
屬也蒼頡篇曰鬼之為言逺也世本黄帝娶于鬼方氏¶
漢匡衡䟽云成湯化異俗而懷鬼方意者湯時鬼方已¶
内屬扵式圍之中而復叛扵中衰之日故高宗伐之以¶
中興殷道也又西羌傳曰殷室中衰諸侯皆叛至于武¶
丁征西戎鬼方三年乃克故其詩曰自彼氐羗莫敢不¶
<pb:KR3j0059_WYG_003-8a>¶
來王是其證也竹書紀年周王伐西落鬼戎按今貴州¶
有羅鬼夷俗又呼貴州為鬼州楚詞得人肉而祀以其¶
骨為醢紂醢脯鬼侯亦效其虐也今貴州以牛馬骨漬¶
之經年候其柔脆如笋其氣逆于人鼻以為上品供客¶
謂之賈鬼(賈閣字上聲呼)亦此類也¶
¶
　　左傳鄭伯肉袒牽羊以逆楚子曰云云使改事君夷于¶
九縣注楚滅九國以為縣願得比之正義謂息鄧弦黄¶
䕫江六蓼庸權申息凡十一國不知何以言九沈重謂¶
<pb:KR3j0059_WYG_003-8b>¶
權是小國庸先屬楚自外為九也皆曲說不通竊意九¶
為陽數之極故書傳凡言九者皆指其極也桓公九合¶
諸侯今考之亦不止九也楚辭九歌乃十一篇亦止言¶
九也如九陵九淵九攻九守皆可以此例推之後漢書¶
云九縣飈回正用此語使孔頴達沈重注漢書又指何¶
地為九縣乎¶
¶
　　史記齊世家云頃公朝晉欲尊王晉景公景公不敢當¶
晉世家亦云齊頃公欲上尊景公為王景公讓不敢按¶
<pb:KR3j0059_WYG_003-9a>¶
左傳齊侯朝于晉將授玉司馬遷誤讀玉為王故遂節¶
為此謬說耳孔頴達正義云吾取之¶
¶
　　古樂府詩尺素如殘雪結成雙鯉魚要知心裏事看取¶
腹中書據此詩古人尺素結為鯉魚形即緘也非如今¶
人用蠟文選客従逺方來遺我雙鯉魚即此事也下云¶
烹魚得書亦譬况之言耳非真烹也五臣及劉履謂古¶
人多扵魚腹寄書引陳渉罩魚倡禍事証之何異痴人¶
說夢邪¶
¶
<pb:KR3j0059_WYG_003-9b>¶
　　曲名有解紅者今俗傳為吕洞賓作見物外清音其名¶
未曉近閱和凝集有解紅歌云百戱罷五音清解紅一¶
曲新教成兩箇瑶池小仙子此時奪却柘枝名樂書云¶
優童解紅舞衣紫緋繡襦銀帶花鳯冠盖五代時人也¶
焉有吕洞賔在唐世預填此腔耶¶
¶
　　文選禇淵碑風儀與秋月齊明音徽與春雲等潤庾信¶
馬射賦落花與芝盖齊飛楊柳共春旗一色隋長壽寺¶
舍利碑浮雲共嶺松張葢眀月與巖桂分叢王勃滕王¶
<pb:KR3j0059_WYG_003-10a>¶
閣序語本此然王勃之語何啻青出扵藍雖曰前無古¶
人可也¶
¶
　　越絶後篇隠語云以去為姓得衣乃成又曰厥姓有口¶
承之以天乃袁與吴也論衡按書篇云臨淮袁太伯袁¶
文術㑹稽吳君高豈即其人乎又曰君高之越紐録疑¶
越紐即越絶也絶與紐字相近¶
¶
　　東坡泛潁詩散為百東坡頃刻復在兹劉須溪謂本傳¶
燈録按傳燈録良价禪師因過水覩影而悟有偈云切¶
<pb:KR3j0059_WYG_003-10b>¶
忌従他覔迢迢與我踈我今獨自往處處得逢渠渠今¶
正是我我今不是渠¶
¶
　　予嘗愛荀子解詩卷耳云卷耳易得也頃筐易盈也而¶
不可貳以周行深得詩人之心矣小序以為求賢審官¶
似戾于荀㫖朱子直以為文王朝㑹征伐而后妃思之¶
是也但陟彼崔嵬下三章以為托言亦有病婦人思夫¶
而郤陟岡飲酒携僕望岨雖曰言之亦傷于大義矣原¶
詩人之㫖以后妃思文王之行役而云也陟岡者文王¶
<pb:KR3j0059_WYG_003-11a>¶
陟之也馬𤣥黄者文王之馬也僕痡者文王之僕也金¶
罍兕觥者冀文王酌以消憂也盖身在閨門而思在道¶
途若後世詩詞所謂計程應說到梁州計程應說到常¶
山之意耳曽與何仲黙說及此仲黙大稱賞以為千古¶
之竒又語予曰宋人尚不能解唐人詩以之解三百篇¶
真是枉事不若直従毛鄭可也¶
¶
　　唐人詩主情去三百篇近宋人詩主理去三百篇却逺¶
矣匪惟作詩也其解詩亦然且舉唐人閨情詩云裊裊¶
<pb:KR3j0059_WYG_003-11b>¶
城邊柳青青陌上桑提籠忘采葉昨夜夢漁陽即卷耳¶
詩首章之意也又曰鶯啼緑樹深燕語雕梁晩不省出¶
門行沙塲知近逺又曰漁陽千里道近扵中門限中門¶
踰有時漁陽常在眼又云夢裏分眀見闗塞不知何路¶
向金㣲又曰妾夢不離江上水人傳郎在鳯凰山即卷¶
耳詩後章之意也若如今詩傳解為托言而不以為寄¶
望之詞則卷耳之詩乃不若唐人作閨情詩之正矣若¶
知其為思望之詞則詩之寄興深而唐人淺矣若使詩¶
<pb:KR3j0059_WYG_003-12a>¶
人九原可作必蒙印可此說耳¶
¶
¶
¶
¶
¶
¶
¶
<pb:KR3j0059_WYG_003-12b>¶
¶
¶
¶
¶
¶
¶
¶
¶
　　丹鉛餘録卷三¶
¶
